༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
W1PD105831
ImageGroup:
Work:
LCCN:
11PD105833
n/a
n/a
ISBN:
Title:
བྱིས་པའི་རབ་བྱེད་
byis pa'i rab byed
to-be-supplied
Author:
|to-be-supplied
Descriptor:
Original Publication:
Place:
In/a
Publisher:
1
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
LVL
n/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 27/06/2010 Bill No: 28



བློ་འབྱེད་ཀློག་དེབ་དཔེ་ཚོགས།
བྱིས་པའི་རབ་བྱེད།
གཅོད་པ་ཀླུ་རྒྱལ་དང་འབྲུག་མོ་བྱམས་གཉིས་ཀྱིས་གཙོ་སྒྲིག་བྱས།
ཀན་སུའུ་མི་རིགས་དཔེ་སྐྲུན་ཁང་།



བློ་འབྱེད་ཀློག་དེབ་དཔེ་ཚོགས།
བྱིས་པའི་རབ་བྱེད།
གཅོད་པ་ཀླུ་རྒྱལ། འབྲུག་མོ་བྱམས།
གཞོན་ནུའི་རབ་བྱེད།
ཉི་གཞོན།
ན་གཞོན་རབ་བྱེད།
བདུད་ལྷ་རྒྱལ། མེ་ལྕེ།



དཔེ་ཚོགས་འདིའི་པར་སྐྲུན་འགྲོ་གྲོན་གྱི་མཐུན་རྐྱེན་ཆ་ཚང་སྐུ་ཞབས་
བ་མོང་ཉི་སྡིད་ལགས་ཀྱིས་སྦྱར་བར་ཐུགས་རྗེ་ཆེ་ཞུ་བ་ཡིན།



《བློ་འབྱེད་ཀློག་དེབ་དཔེ་ཚོགས》ཀྱི་རྩོམ་སྒྲིག་ཨུ་ཡོན་ཚོགས་པ།
སྤྱི་ཁྱབ་གཙོ་སྒྲིག་པ།
འབྲུག་རྒྱལ་མཁར།
གཙོ་སྒྲིག་གཞོན་པ།
བ་མོང་ཉི་སྡིད། གཡོན་རུ་རིན་ཆེན་དོན་གྲུབ།
ལག་བསྟར་གཙོ་སྒྲིག་པ།
བྱིས་པའི་རབ་བྱེད། གཅོད་པ་ཀླུ་རྒྱལ། འབྲུག་མོ་བྱམས།
གཞོན་ནུའི་རབ་བྱེད། ཉི་གཞོན།
ན་གཞོན་རབ་བྱེད། བདུད་ལྷ་རྒྱལ། མེ་ལྕེ།
སྤྱི་ཁྱབ་ཇུས་འགོད་པ།
མེ་ལྕེ།
རྩོམ་སྒྲིག་ཨུ་ཡོན། (ཀ་ཕྲེང་ལྟར་བསྒྲིགས)
འགྱན་སངས་རྒྱས་དོན་གྲུབ། ཉི་གཞོན། བདུད་ལྷ་རྒྱལ། བ་མོང་ཉི་སྡིད།
བྱང་སྐར། འབྲུག་རྒྱལ་མཁར། འབྲུག་མོ་བྱམས། མེ་ལྕེ། ཞོགས་དུང༌། གཡོན་རུ་
རིན་ཆེན་དོན་གྲུབ། ར་རྫ་འཇམ་དབྱངས་སྐྱིད།



བློ་འབྱེད་ཀློག་དེབ་དཔེ་ཚོགས།
བྱིས་པའི་རབ་བྱེད།
གཅོད་པ་ཀླུ་རྒྱལ་དང་འབྲུག་མོ་བྱམས་གཉིས་ཀྱིས་གཙོ་སྒྲིག་བྱས།
ཀན་སུའུ་མི་རིགས་དཔེ་སྐྲུན་ཁང་།



图书在版编目(CIP)数据
启蒙读本·小学卷:藏文/交巴李加,周玉龙主编,
兰州:甘肃民族出版社,2008.12
(启蒙读本丛书/周甲克主编)
ISBN 978-7-5421-1399-3
1.启…I. 交…. 语文课-阅读教学-小学-课外
读物-藏 N.G624.233
中国版本图书馆CIP数据核字(2008)第193632号
书名:启蒙读本·小学卷
作者:交巴李加周毛主编
责任编辑:益希措州 扬忠青
封面设计:马庆
出 版:甘肃民族出版社(730030 州市南滨河东路520号)
发 行:甘肃民族出版社发行部(730030 州市南滨河东路520号)
印刷:州新华印刷厂
开 本 :889毫米x1168毫米 1/32 印张:5.875 插页:3
数:100T
次:2010年4月第1版 2010年4月第1次印刷
印 数 :1~2000
号:ISBN 978-7-5421-1399-3
价:15.00元(民文)
发印开字版印书 定
書
甘肃民族出版社图书若有破损、缺页或无文字现象,可直接与本社联系调换
基
邮编:730030 地址:兰州市南滨河东路520号 网址:http:/www.gansumz.com
# Finca mais foi : liuxintian@yahoo.com.cn
发行部:葛慧,联系电话:0931-8773271(传真) E-mail: smagehui3271@tom.com
版权所有翻印必究



བྱིས་པའི་རབ་བྱེད།[ ool
སྒྲིག་པ་པོའི་གཏམ།
བྱིས་པ་ནི་མི་རིགས་ཤིག་ལ་མཚོན་ན་རེ་ལྟོས་དང་ཕ་མ་རྣམས་ལ་མཚོན་ན་འཁར་
རྟེན་ལྟ་བུ་ཡིན་སྲིད། ལྷད་མེད་དྭངས་གཙང་གི་བྱིས་པ་རྣམས་ལ་སློབ་གསོ་ལེགས་པོ་ཞིག་
འཐོབ་རྒྱུ་དེ་མི་རིགས་དང་ཕ་མ་དང་སྤྱི་ཚོགས་སོགས་གང་ལ་མཚོན་ནས་བཤད་ནའང་
ཤིན་ཏུ་གལ་འགངས་ཆེ་བའི་ལས་དོན་ཞིག་ཡིན་པ་སྨོས་མ་དགོས། མི་བུ་ཞིག་གི་མི་ཚེའི་
གོ་རིམ་ཁྲོད་སློབ་གསོ་མྱོང་སྟངས་ལ་ཕ་མའི་སློབ་གསོ་དང་ཁྱིམ་ཚང་སློབ་གསོ། སློབ་གྲྭའི་
སློབ་གསོ། སྤྱི་ཚོགས་སློབ་གསོ་སོགས་སྣ་མང་མཆིས་ནའང་། ཐོག་མའི་སློབ་གསོ་སྟེ་ཕ་མའི་
སློབ་གསོ་དང་ཁྱིམ་ཚང་སློབ་གསོ་ནི་ཧ་ཅང་གཙོ་བོ་ཞིག་ཡིན་པ་རེད།
རང་རེའི་ན་ཆུང་བྱིས་པ་རྣམས་ཀྱིས་རང་དབང་གི་རྩེད་འཇོའི་འཇིག་རྟེན་ལ་ཅི་
དགར་རོལ་བའི་དུས་མཚུངས་སུ་བོད་རང་གི་ལོ་རྒྱུས་བྱུང་བ་དང་གནའ་ཤུལ་གནའ་མི།
ཡུལ་སྲོལ་གོམས་གཤིས། འཚོ་བའི་ཡོ་བྱད་སོགས་ལ་ངེས་ཤེས་གསལ་པོ་ཞིག་སྐྱེ་རྒྱུ་དང་།
མ་ཟད། ཕ་མེས་ཡང་མེས་ཀྱི་བློ་གྲོས་ཀྱི་རྩལ་དང་ཤེས་རབ་ཀྱི་བཅུད་ལས་ཐོན་ཅིང་བོད་
མིའི་ཁ་རླངས་མ་ཡལ་བའི་རིག་གནས་ཉིང་བཅུད་དེ་སྒྲུང་གཏམ་དཔེ་དང་ཤགས་དམངས་
གླུ། ཁེད་ལེགས་བཤད། མགུར་བཤད་པ་སོགས་མྱོང་རོལ་དང་བློ་སྐྱོར་བྱེད་རྒྱུ་དེ་ནི་ཐོག་
མའི་སློབ་གསོའི་ཁྲོད་ཀྱི་བློ་འབྱེད་སློབ་གསོ་རྨ་མེད་ཅིག་ཡིན་པར་བསམས་ཏེ། 《བྱིས་པའི་
རབ་བྱེད》ཅེས་པའི་ཀློག་དེབ་འདི་བསྒྲིགས་པ་ཡིན། ཀློག་དེབ་འདི་སྒྲིག་པར་འབྲེལ་ཡོད་
ཀྱི་དཔྱད་གཞིའི་ཡིག་ཆ་གང་མང་ཞིག་བེད་སྤྱོད་དང་འདེམ་སྒྲིག་བྱས་ཡོད་པ་དང་ནང་



བློ་འབྱེད་ཀློག་དེབ་དཔེ་ཚོགས།lo02
དོན་གྱི་ཆ་ནས་དོན་ཚན་སོ་གཅིག་གིས་གྲུབ་པར་བྱས་ཡོད། འདིར་ཆེད་དུ་ཞུ་རྒྱུ་ཞིག་ལ་
དཔྱད་གཞིའི་ཡིག་ཆ་དེ་དག་གི་རྩོམ་པ་པོ་དང་སྒྲིག་པ་པོ། དཔེ་སྐྲུན་ཁང་སོགས་ལ་ཐུགས་
རྗེ་ཆེ་ཞུ་བ་དང་། གཞན་སྒྲིག་པ་པོའི་མཐོང་ཐོས་མྱོང་གསུམ་གྱི་ཚད་ནི་ཤིན་ཏུ་དམའ་བའི་
དབང་གིས་དེབ་ཆུང་འདིར་ནོར་བ་དང་མི་འདང་བའི་ཆ་མང་དུ་ཡོད་སྲིད་པ་ལ་ཀུན་གྱིས་
དགོངས་འཆར་ལྷུགས་སྩོལ་གནང་བའི་རེ་བ་ཞུ།
ཞེས་སྒྲིག་པ་པོས2010ལོའི་ཟླ1པའི་ཚེས3ཉིན་ལན་གྲུ་རུ་བྲིས་པའོ།།



དཀར་ཆག
དང་པོ། སྲིད་པ་ཆགས་གླུ 001
གཉིས་པ། བོད་ཆོལ་ཁ་གསུམ། oo8
གསུམ་པ། བོད་མིའི་བྱུང་བ། 009
བཞི་པ། བོད་ཀྱི་ཐོག་མ་ལྔ། oi6
ལྔ་པ། ཡུམ་བུ་བླ་སྒང་། 017
དྲུག་པ། ཕོ་བྲང་པོ་ཏ་ལ། o19
བདུན་པ། སྡེ་དགེ་དཔར་ཁང་། 021
བརྒྱད་པ། ཐོན་མི་སམ་བྷོ་ཊ། o22
དགུ་པ། རྗེ་བཙུན་མི་ལ་རས་པ། 025
བཅུ་པ། དགེ་འདུན་ཆོས་འཕེལ། 027
བཅུ་གཅིག དོན་གྲུབ་རྒྱལ། 029
བཅུ་གཉིས། མིའི་ལུས་ཁམས་ཀྱི་རྣམ་པ་དང་གྲུབ་ཚུལ། 031
བཅུ་གསུམ། ལུས་ཁམས་ངོས་འཛིན་ཚུལ་གྱི་བྱིས་གླུ། 032



བཅུ་བཞི། རིགས་རུས་ཆོ་འབྲང་དང་ཞེ་སའི་རྣམ་གཞག 033
IsI
བཅོ་ལྔ། ཅང་ཤེས་རྟ་ཡི་རྣམ་གཞག 043
བཅུ་དྲུག སྒོ་ཕྱུགས་ནོར་གྱི་རྣམ་གཞག 049
བཅུ་བདུན། གཡང་དཀར་ལུག་གི་རྣམ་གཞག 055
བཅོ་བརྒྱད། ཕྱུགས་རིགས་ཀྱི་ལོ་གྲངས་མཚོན་པའི་མིང་གི་རྣམ་གྲངས། 061
བཅུ་དགུ། ཞིང་ལས་ཡོ་བྱད་ཀྱི་མིང་། o63
ཉི་ཤུ། འབྲོག་ལས་ཡོ་བྱད་ཀྱི་མིང་། o64
ཉེར་གཅིག སྦྲའི་རྣམ་གཞག 065
ཉེར་གཉིས། དངོས་པོ་ངོས་འཛིན་གྱི་བྱིས་གླུ། 075
ཉེར་གསུམ། བྱིས་གླུ་ཁག་གསུམ། 076
ཉེར་བཞི། གབ་ཚིག 079
ཉེར་ལྔ། བྱིས་སྒྲུང་། 100
ཉེར་དྲུག གླུ་ཤགས། 128
ཉེར་བདུན། དམངས་གླུ། 139



ཉེར་བརྒྱད། མགུར་གླུ། 150
ཉེར་དགུ། འབྲས་དཀར་གྱི་བཤད་པ། 155
སུམ་ཅུ། གཏམ་དཔེ། 164
སོ་གཅིག ལེགས་བཤད། 171
དེབ་འདི་ལས་འབྱུང་བའི་རྩོམ་དག་གི་ཡོང་ཁུངས་ཀྱི་དཔྱད་གཞིའི་ཡིག་ཆ། 179



བྱིས་པའི་རབ་བྱེད།[ ool
དང་པོ། སྲིད་པ་ཆགས་གླུ་
དྲི་བ།
རྡོ་བ་རྡོ་ཙམ་ཞིག་མེད་ས་ན།།
སྲིད་པའི་བ་རྡོ་ཅི་ཡིས་བྱས།།
དྲིས་ལན། །
དང་པོ་སྲིད་པ་ཆགས་དུས་སུ།།
རྡོ་བ་རྡོ་ཙམ་ཞིག་མེད་ས་ན།།
སྤང་སྤོ་ཐོ་བཅད་ནས་བ་རྡོ་བྱས།།
དྲི་བ།
དང་པོ་སྲིད་པ་ཆགས་དུས་སུ།།
ཆུ་ཐིགས་ཆུ་ཙམ་ཞིག་མེད་ས་ན།།
སྲིད་པའི་བཏུང་ཆུ་ཅི་ཡིས་བྱས།།
དྲིས་ལན།
དང་པོ་སྲིད་པ་ཆགས་དུས་སུ།།
ཆུ་ཐིགས་ཆུ་ཙམ་ཞིག་མེད་ས་ན།།
གངས་དཀར་པོ་བླངས་ནས་བཏུང་ཆུ་བྱས།།



བློ་འབྱེད་ཀློག་དེབ་དཔེ་ཚོགས།[ o02
དྲི་བ།
དང་པོ་སྲིད་པ་ཆགས་དུས་སུ།།
ལྗོན་ཤིང་ཙམ་ཞིག་མེད་ས་ན།།
སྲིད་པའི་བུད་ཤིང་ཅི་ཡིས་བྱས།།
དྲིས་ལན།
དང་པོ་སྲིད་པ་ཆགས་དུས་སུ།།
ལྗོན་ཤིང་ཙམ་ཞིག་མེད་ས་ན།།
སྤེན་མ་བྲེགས་ནས་བུད་ཤིང་བྱས།།
དྲི་བ།
དང་པོ་སྲིད་པ་ཆགས་དུས་སུ།།
གནམ་ས་གཉིས་ཀ་འདྲེས་ནས་ཡོད།
གནམ་སའི་གོ་འབྱེད་སུ་ཡིན་ཤོད།
དྲིས་ལན།
དང་པོ་སྲིད་པ་ཆགས་དུས་སུ།།
གནམ་ས་གཉིས་ཀ་འདྲེས་ནས་ཡོད།།
གནམ་སའི་གོ་འབྱེད་ཁྱུང་ཆེན་རེད།།
དྲི་བ།
དང་པོ་སྲིད་པ་ཆགས་དུས་སུ།།



བྱིས་པའི་རབ་བྱེད།[ 003
ཉིན་སྲིབ་གཉིས་ཀ་འདྲེས་ནས་ཡོད།།
ཉིན་སྲིབ་གོ་འབྱེད་སུ་ཡིན་ཤོད།།
དྲིས་ལན།
དང་པོ་སྲིད་པ་ཆགས་དུས་སུ།
ཉིན་སྲིབ་གཉིས་ཀ་འདྲེས་ནས་ཡོད།།
ཉིན་སྲིབ་གོ་འབྱེད་ཉི་མ་རེད།།
དྲི་བ།
དང་པོ་སྲིད་པ་ཆགས་དུས་སུ།།
གནམ་ས་གཉིས་ཀ་འདྲེས་ནས་ཡོད།།
གནམ་སའི་གོ་འབྱེད་ཁྱུང་ཆེན་རེད།།
ཁྱུང་ཆེན་མགོ་ན་ཅི་ཞིག་ཡོད།།
དྲིས་ལན།
དང་པོ་སྲིད་པ་ཆགས་དུས་སུ།།
གནམ་ས་གཉིས་ཀ་འདྲེས་ནས་ཡོད།།
གནམ་སའི་གོ་འབྱེད་ཁྱུང་ཆེན་རེད།།
ཁྱུང་ཆེན་མགོ་ན་རྭ་ཅོ་ཡོད།།
དྲི་བ།
དང་པོ་སྲིད་པ་ཆགས་དུས་སུ།།



བློ་འབྱེད་ཀློག་དེབ་དཔེ་ཚོགས།| o04
ཉིན་སྲིབ་གཉིས་ཀ་འདྲེས་ནས་ཡོད།།
ཉིན་སྲིབ་གོ་འབྱེད་ཉི་མ་རེད།།
ཉི་མའི་གོང་ན་ཅི་ཞིག་ཡོད།།
དྲིས་ལན།
དང་པོ་སྲིད་པ་ཆགས་དུས་སུ།།
ཉིན་སྲིབ་གཉིས་ཀ་འདྲེས་ནས་ཡོད།།
ཉིན་སྲིབ་གོ་འབྱེད་ཉི་མ་རེད།
ཉི་མའི་གོང་ན་ཨ་སྔོན་ཡོད།།
དྲི་བ།
སྲིད་པའི་བ་ཆུང་བཤའ་དུས་སུ།།
བ་ཤ་བྲུད་ཅིག་བོར་བ་དེ།།
རྐུ་བ་པོ་ནི་སུ་ཞིག་རེད།།
མ་ཤེས་གླུ་པར་དྲིས་ནི་ཡིན།།
དྲིས་ལན།
སྲིད་པའི་བ་ཆུང་བཤའ་དུས་སུ།།
བ་ཤ་བྲུད་ཅིག་བོར་བ་དེ།།
རྐུ་བ་པོ་ནི་བྱ་ཕོ་རེད།།
རྐུ་མ་ཤེས་བྱ་ཕོའི་མགོ་ན་ཡོད།།



བྱིས་པའི་རབ་བྱེད།| 005
དྲི་བ།
སྲིད་པའི་བ་ཆུང་བཤའ་དུས་སུ།།
བ་ཚིལ་བྲུད་ཅིག་བོར་བ་དེ།།
རྐུ་བ་པོ་ནི་སུ་ཞིག་རེད།།
མ་ཤེས་གླུ་པར་དྲིས་ནི་ཡིན།།
དྲིས་ལན།
སྲིད་པའི་བ་ཆུང་བཤའ་དུས་སུ།།
བ་ཚིལ་དྲུད་ཅིག་བོར་བ་དེ།།
བརྐུས་པའི་རྐུན་མ་སྐྱ་ཀ་རེད།།
རྐུ་མ་ཤེས་སྐྱ་ཀའི་ཕོ་བར་ལྟོས།།
དྲི་བ།
སྲིད་པའི་བ་ཆུང་བཤའ་དུས་སུ།།
བ་ཁྲག་བྱུད་ཅིག་བོར་བ་དེ།།
རྐུ་བ་པོ་ནི་སུ་ཞིག་རེད།
མ་ཤེས་གླུ་པར་དྲིས་ནི་ཡིན།།
དྲིས་ལན།
སྲིད་པའི་བ་ཆུང་བཤའ་དུས་སུ།།
བ་ཁྲག་བྲུད་ཅིག་བོར་བ་དེ།།
བརྐུས་པའི་རྐུན་མ་སྐྱུང་ཀ་རེད།།



བློ་འབྱེད་ཀློག་དེབ་དཔེ་ཚོགས།[ o06
རྐུ་མ་ཤེས་སྐྱུང་ཀའི་མཆུ་ལ་ལྟོས།།
དྲི་བ།
སྲིད་པའི་བ་ཆུང་བཤའ་དུས་སུ།།
བ་མགོ་བླངས་ནས་གང་ལ་བཞག །
མ་ཤེས་གླུ་པར་དྲིས་ནི་ཡིན།
དྲིས་ལན།
སྲིད་པའི་བ་ཆུང་བཤའ་དུས་སུ།།
བ་མགོ་བླངས་ནས་སྟོད་ལ་བཞག །
སྟོད་རི་རྒྱལ་ཆགས་པ་དེ་དོན་རེད།།
དྲི་བ།
སྲིད་པའི་བ་ཆུང་བཤའ་དུས་སུ།།
བ་རྔ་བླངས་ནས་གང་ལ་བཞག །
མ་ཤེས་གླུ་པར་དྲིས་ནི་ཡིན།།
དྲིས་ལན།
སྲིད་པའི་བ་ཆུང་བཤའ་དུས་སུ།།
བ་རྔ་བླངས་ནས་ལམ་ལ་བཞག །
ལམ་ཀྱག་ཀྱོག་ཆགས་པ་དེ་དོན་རེད།།
དྲི་བ།



བྱིས་པའི་རབ་བྱེད།[ o07
སྲིད་པའི་བ་ཆུང་བཤའ་དུས་སུ།།
བ་ཀོ་བླངས་ནས་གང་ལ་བཞག །
མ་ཤེས་གླུ་པར་དྲིས་ནི་ཡིན།།
དྲིས་ལན།
སྲིད་པའི་བ་ཆུང་བཤའ་དུས་སུ།།
བ་ཀོ་བླངས་ནས་ཐང་ལ་བཏིངས།།
ཐང་བདེ་བདེ་ཆགས་པ་དེ་དོན་རེད།།
དྲི་བ།
སྲིད་པའི་བ་ཆུང་བཤའ་དུས་སུ།།
བ་ཁྲག་བླངས་ནས་གང་ལ་བཞག །
མ་ཤེས་གླུ་པར་དྲིས་ནི་ཡིན།།
དྲིས་ལན།
སྲིད་པའི་བ་ཆུང་བཤའ་དུས་སུ།།
བ་ཁྲག་བླངས་ནས་སྨད་ལ་བཞག །
སྨད་རྒྱ་མཚོ་ཆགས་པ་དེ་དོན་རེད།།



བློ་འབྱེད་ཀློག་དེབ་དཔེ་ཚོགས།[ 008
གཉིས་པ། བོད་ཆོལ་ཁ་གསུམ།
བོད་ཆོལ་ཁ་གསུམ་ནི་དབུས་གཙང་ཆོས་ཀྱི་ཆོལ་ཁ་དང་། མདོ་སྟོད་མིའི་ཆོལ་
ཁ། མདོ་སྨད་རྟའི་ཆོལ་ཁ་སྟེ་མངའ་རིས་གུང་ཐང་ནས་སོག་ལ་སྐྱ་བོའི་ཡན་ཆད་
ལ་དབུས་གཙང་ཆོས་ཀྱི་ཆོལ་ཁ་དང་། སོག་ལ་སྐྱ་བོ་ནས་རྨ་ཆུ་ཁུགས་པ་ཡན་
ཆད་ལ་མདོ་སྟོད་མིའི་ཆོལ་ཁ། རྨ་ཆུ་ཁུགས་པ་ནས་རྒྱ་ནག་གི་མཆོད་རྟེན་དཀར་
པོ་ཡན་ཆད་ལ་མདོ་སྨད་རྟའི་ཆོལ་ཁ་ཞེས་འབོད་པ་རེད། དེའི་རྒྱ་ཁྱོན་ལ་སྤྱི་ལེ་གྲུ་
བཞི་མ་ས་ཡ་གཉིས་དང་འབུམ་བཞི་ལྷག་ཡོད་པ་དང་། རྒྱ་མཚོའི་ངོས་ལས་མཐོ་
ཚད་ཆ་སྙོམས་བྱས་ན་སྨི་བཞི་སྟོང་ལྔ་བརྒྱའི་ཡན་ཡིན་པ་རེད།



བྱིས་པའི་རབ་བྱེད།[ 009
གསུམ་པ། བོད་མིའི་བྱུང་བ།
གངས་ཅན་བོད་ཀྱི་ས་ཆ་འདིར།།
སྔར་ནི་རི་ལུང་ཐམས་ཅད་དུ།།
མཚོ་ཆུས་གང་ནས་ཡོད་པ་ལ།།
རྗེས་སུ་མཚོ་བྲི་དེའི་ཤུལ་དུ།།
རིམ་གྱིས་རྩི་ཤིང་ནགས་ཚལ་སྐྱེས།།
དེ་ནས་རིམ་གྱིས་སྲོག་ཆགས་དག །
བྱུང་ཞིང་འཚོ་བའི་ཚུལ་ལ་ནི།།
སྟོད་མངའ་རིས་ཡུལ་ནི་གླང་བོ་ཆེ།།
རི་དྭགས་སྣ་ཚོགས་ཀྱི་ཡུལ་དང༌།།
བར་གྱི་དབུས་གཙང་ཡུལ་ལ་ནི།།
རི་དྭགས་དང་ནི་སྤྲེའུ་ཡུལ།།
མདོ་ཁམས་སྨད་ཀུན་སྤྲེའུ་དང་།།
བྲག་སྲིན་དག་གི་ཡུལ་དུ་གྱུར།།
སའི་སྟོད་གངས་དང་གཡའ་བྲག་རི།
སའི་བར་བྲག་དང་སྤང་གི་ཡུལ།།
སའི་སྨད་རྩི་ཤིང་ནགས་ཚལ་ཡུལ།།
གྱུར་ནས་ལོ་མང་མིའི་རིགས་མེད།།
བོད་ཀྱི་མི་ཡི་ཆགས་ཚུལ་ནི།།



བློ་འབྱེད་ཀློག་དེབ་དཔེ་ཚོགས།[ 010
གནའ་ཆེས་སྔ་མོའི་དུས་ལ་ནི།།
དབུས་གཙང་ལྷོ་ཁའི་སྣེ་གདོང་གི།
མགོན་པོ་རི་ཡི་བྲག་ཕུག་ཏུ།།
གནས་པའི་སྤྲེའུ་ལས་ཁྱད་པར་དུ།།
སྤྲེའུ་ཕོ་བྱང་ཆུབ་སེམས་དཔའ་དང་།།
བྲག་སྲིན་མོ་ནི་སྒྲོལ་མ་གཉིས།།
ཐོག་མར་ཁྱོ་ཤུག་ཏུ་འབྲེལ་ནས།།
སྤྲེའུ་ཕྲུག་ཁྱད་ཅན་མང་སྐྱེས་ནས།།
ནགས་ཚལ་ཤིང་ཏོག་འཚོ་བྱས་ཤིང་།།
མཆོང་ལྡིང་རྩལ་དག་སྦྱོང་བཞིན་གནས།།
བར་ཞིག་གཞུང་ཆུ་བཞུར་ཤུལ་དུ།།
སྤྲེའུ་ཕྲུག་མང་པོ་རྩེད་རོལ་སའི།།
ཐང་གཤོང་དེ་ལ་རྩེད་ཐང་ཟེར།།
གཤོང་དུ་རྒོད་སྐྱེས་འབྲུ་རིགས་དག །
སྤྲེའུས་རིམ་གྱིས་ལོངས་སྤྱད་པས།།
སྤྲེའུའི་ལུས་སྤུ་རྔ་མ་དག ། །
རིམ་གྱིས་ཇེ་ཐུང་སོང་བ་དང་།།
འཆར་སྒོ་བློ་རིག་ཆེར་གྱུར་ནས།།
ལས་ཀའི་འདུ་བྱེད་རྩལ་ལྡན་གྱུར།།
ཕ་སྤྲེའུས་སྤྲེའུར་འབྲུ་དེ་དག །
ཟོ་དང་ཞེས་པས་ཟོ་དང་ཞིང་།།



བྱིས་པའི་རབ་བྱེད།[ oil
སྤྲ་སྤྲེའུ་དེའི་རིགས་མང་འཕེལ་ཏེ།།
འགྲོ་བ་མི་ཡི་ཐོག་མ་དང་།།
ཁྱད་པར་བོད་མིའི་མེས་པོ་ཡིན།།
དེའི་རྒྱུད་འཕེལ་ལས་རུས་ཆེན་ནི།།
དགའ་འབྲུ་སྦྲ་ལྡོང་བཞི་རུ་གྱེས།།
ཚོ་ཤོག་སྐོར་གྱི་རྒྱལ་ཕྲན་ནི།།
དུ་མར་གྱུར་ཀྱང་སྤྱིར་དབང་བའི།།
རྒྱལ་པོ་གཅིག་ལ་གྲོས་མཐུན་སྐབས།
རྒྱ་གར་མང་བཀུར་རྒྱལ་རྒྱུད་ལས།།
རྒྱལ་པོ་དམག་བརྒྱ་བ་ཡི་སྲས།།
རྐྱེན་གྱིས་བྱང་ཕྱོགས་བོད་ཡུལ་དུ།།
ཐོག་མར་ལྷ་རི་གྱང་ཐོར་བྱོན།། །
རྩེ་དེར་གཟིགས་པས་ཡར་ལུང་གི།
ཡུལ་འདི་གཙང་ཞིང་ཡིད་འོང་ཞིང་།།
ཡར་ལྷ་ཤམ་པོ་མཛེས་མཐོང་ནས།།
ལྷ་རི་རོལ་པོའི་རྩེར་གཤེགས་ཤིང་།།
བཙན་ཐང་སྒོ་བཞིར་བབས་པ་ནས།།
བོད་མི་ཕྱུགས་རྫི་ཤེས་ཅན་འགས།།
གང་གི་གཟུགས་ལ་ངོ་མཚར་ནས།།
དྲིས་པས་ཕན་ཚུན་བརྡ་མ་འཕྲོད།།
ལག་བརྡ་མཛུབ་མོ་མཁར་ཀེར་བས།།



བློ་འབྱེད་ཀློག་དེབ་དཔེ་ཚོགས།[ oi2
བོད་མི་ཕྱུགས་རྫིས་མཐོང་དོན་ལ།།
གནམ་ནས་འོངས་པས་བཙན་པོར་འོས།།
ཞེས་མཐུན་གཉའ་བར་ཁྲི་བཏེགས་ནས།།
བོད་མིའི་འཁོར་དུ་སྤྱན་དྲངས་ཚེ།།
མཐོང་ཐོས་ཀུན་ནི་འདུད་གྱུར་པས།།
གཉའ་ཁྲི་བཙན་པོ་ཞེས་བྱར་གྲགས།།
སྐུ་མཁར་ཡུམ་བུ་བླ་སྒང་མཛད།།
གཉའ་ཁྲིས་བོད་མོ་གནམ་མུག་མུག །
ཁབ་ཏུ་བཞེས་ལས་མི་ཁྲི་བྱུང་།།
དེ་ནས་དིང་ཁྲི་སོ་ཁྲི་དང་།།
མེར་ཁྲི་གདགས་ཁྲི་སྲིབ་ཁྲི་བཅས།།
གནམ་གྱི་ཁྲི་བདུན་ཞེས་ཟེར་རོ།།
གྲི་གུམ་རྒྱལ་དང་དེའི་བློན་པོ།།
རུ་ལས་སྐྱེས་ཀྱི་སྐུ་རིང་ལ།།
ཐོང་གཤོལ་བཟོས་ཤིང་ཞིང་ཆུ་འདྲེན།།
གསེར་དངུལ་གཏེར་བཞུ་སྦྱིན་བཟོ་དང་།།
ཟམ་འཛུགས་ལམ་བཅོས་སོལ་སྲེག་སོགས།།
ཞིང་ལས་བཟོ་ལས་དར་བར་བཤད།།
སྤུ་དེ་གུང་རྒྱལ་བློན་པོ་ནི། །
ལྷ་བུ་མགོ་དཀར་སྐུ་རིང་ལ།།
ཞིང་ལ་དོར་ཁ་བརྩི་བ་དང་།།



བྱིས་པའི་རབ་བྱེད།[ o13
འབྲོག་ལ་ཐུར་རྩིས་བྱས་སྲོལ་དང་།།
ཕུ་ཆུ་མདར་དྲངས་མདའ་ཞིང་གི།
ཆུ་མའི་རྒྱ་ནི་ཆེར་བཏང་ཞིང་།།
དེ་ཤོ་ལེགས་དང་ཐི་ཤོ་ལེགས།།
གུ་རུ་ལེགས་དང་འབྲོ་ཞི་ལེགས།།
ཨེ་ཤོ་ལེགས་རྣམས་ལེགས་དྲུག་ཟེར།།
དེ་ནས་ཟ་ནམ་ཟིན་སྡེ་དང་།།
ལྡེ་འཕྲུལ་གཞུང་བཙན་སེ་སྣོལ་གནམ།
ལྡེ་སྣོལ་ནམ་དང་ལྡེ་སྣོལ་བོ།།
ལྡེ་རྒྱལ་པོ་དང་ལྡེ་སྤྲིན་བཙན།།
བཅས་ལ་ལྡེ་བརྒྱད་ཅེས་སུ་གྲགས།།
ཏོ་རུ་ལོང་བཙན་ཁྲི་བཙན་ནམ།
ཁྲི་སྒྲ་དཔུང་བཙན་ཁྲི་ཐོག་རྗེ(བཙན)༎
བྱུང་བའི་གདུང་རབས་ཉེར་བདུན་རིང་།།
ཆབ་སྲིད་སྒྲུང་ལྡེའུ་བོན་གྱིས་བསྐྱངས།།
ལྷ་ཐོ་ཐོ་རི་གཉན་བཙན་རིང་།
དམ་པའི་ཆོས་ཀྱི་དབུ་བརྙེས་ལ།།
ཁྲི་གཉན་གཟུང་བཙན་འབྲོང་གཉན་ལྡེའུ།།
རྒྱལ་པོ་སྟག་རི་གཉན་གཟིགས་དང་།།
བློན་ཁྲི་དོར་སྣང་གི་བུའི་རིང་།།
བྲེ་དང་སྲང་བཅོས་འཇལ་བྱེད་བཟོས།།



བློ་འབྱེད་ཀློག་དེབ་དཔེ་ཚོགས།[ o14
ལས་སྡེབ་ཚོང་བྱེད་ལ་སོགས་དར།།
དེ་ནས་གནམ་རི་སྲོང་བཙན་རིང་།
བ་འོས་བརྫིས་པའི་འཇིམ་པ་ཡིས།།
ཁྲི་བརྩིགས་འབུམ་གདུགས་ཕོ་བྲང་བཞེངས།།
བྲག་གསུམ་ལྡིང་མའི་མཚོ་འགྲམ་ནས།།
འདོ་བ་ཅང་ཤེས་རྟ་བཅིབས་ཏེ། །
ཕུང་གཡག་ཐལ་དཀར་རུ་རིང་འབྲོང་།།
བསད་ཤ་སར་ལྷུང་ཚྭ་རྙེད་དོ།།
དེ་ནས་སྲོང་བཙན་སྒམ་པོའི་རིང་།།
བློན་པོ་ཐོན་མི་སམ་བྷོ་ཊས།
བོད་ཡིག་གསར་དུ་བཅོས་པ་དང་།།
ཁྲི་བཟང་ཡང་སྟོན་སྙགས་ཀྱི་བུས།།
ཁང་ཁྱིམ་རིར་ཡོད་ཀླུངས་སུ་ཕབ།།
མཁར་བརྩེགས་གྲོང་ཁྱེར་བཅོས་པ་དང་།།
རྒྱལ་པོས་དགེ་བཅུའི་ཁྲིམས་བཅས་ཤིང་།།
གཙུག་ལག་ཁང་བཞེངས་བསྟན་བཅོས་བརྩམས།།
སྒྲ་བསྒྱུར་དམ་ཆོས་དམག་དོན་བསྒྲུབས།།
རྒྱལ་སྲས་མང་སྲོང་མང་བཙན་རིང་།།
རྩལ་བོ་ཆེ་ཡི་མི་བདུན་བྱུང༌།།
འདུས་སྲོང་མང་རྗེའི་སྐུ་རིང་ལ།།
ཇ་འདེབས་སྲོལ་ནི་དར་བ་དང་།།



Bosâ5555 615
འཐུང་བྱེད་དཀར་ཡོལ་དར་སྣོད་དང་།།
དར་ཚེ་རོལ་མོ་བཟོས་སྲོལ་དར།།
དེའི་ཕྱིར་བོད་ཀྱི་བྱུང་སྔ་བར།།
བོད་མིའི་ཐོག་མ་སྤྲེའུ་བྱང་སེམས།།



བློ་འབྱེད་ཀློག་དེབ་དཔེ་ཚོགས།[ oi6
བཞི་པ། བོད་ཀྱི་ཐོག་མ་ལྔ།
བོད་རྒྱལ་ཐོག་མ་གཉའ་ཁྲི་བཙན།
བོད་མཁར་ཐོག་མ་ཡུམ་བུ་བླ།།
བོད་ཡུལ་ཐོག་མ་ཡར་ལུང་ཁོག །
བོད་ཞིང་ཐོག་མ་ཟོ་དང་ཞིང་།།
བོད་གྲོང་ཐོག་མ་ཕྱིང(བ)སྟག་རྩེ།



བྱིས་པའི་རབ་བྱེད།[ o17
ལྔ་པ། ཡུམ་བུ་བླ་སྒང་།
བོད་ཀྱི་ཕོ་བྲང་སྔ་ཤོས་ཡུམ་བུ་བླ་སྒང་ནི་བོད་རང་སྐྱོང་ལྗོངས་ལྷོ་ཁ་ས་ཁུལ་སྣེ་
གདོང་རྫོང་གི་ཁོངས་སུ་ཇོ་མོ་བཀྲ་ཤིས་ཚེ་རིང་ཞེས་པའི་རི་བོ་ཞིག་ཡོད་པ་དེའི་ཤོད་
ཀྱི་བྲག་རི་ཞིག་གི་སྟེང་དུ་ལྷུན་གྱིས་ཆགས་འདུག ཕོ་བྲང་དེ་ནི་ལོ་ངོ་ཉིས་སྟོང་ལྔ་
བརྒྱ་ལྷག་གི་ཡར་སྔོན་ཏེ། བོད་ཀྱི་རྒྱལ་པོ་ཐོག་མ་གཉའ་ཁྲི་བཙན་པོའི་སྐུ་དུས་སུ་
བཞེངས་པ་ཡིན་ལ། ཕོ་བྲང་ཆགས་སའི་རི་དེ་ཤ་བ་ཡུ་མོ་ཉལ་ནས་སྡོད་པ་དང་འདྲ་
ཞིང་། ཕོ་བྲང་ངོ་མ་ཤ་བ་ཡུ་མོའི་བརླ་ཤའི་སྒང་དུ་ཆགས་པ་ལྟ་བུའི་རྒྱུ་མཚན་གྱིས
ཡུམ་བུ་བླ་སྒང་ཞེས་པའི་མིང་འདི་བྱུང་བར་གྲགས།
གནའ་སྔ་མོར། བོད་སྤྱི་ལ་དབང་སྒྱུར་བའི་རྒྱལ་པོ་མེད་པས་བོན་གྱི་མི་ཤེས་པ་
ཅན་བཅུ་གཉིས་ཚོགས་ནས་མཉམ་དུ་རྒྱལ་པོ་འཚོལ་དུ་སོང་བ་ན། ལྷ་རི་གྱང་ཐོའི་
རྩེ་ནས་མི་སྟོབས་ཅན་ཞིག་ལ་ཐུག་ཅིང་། ཁོ་ནི་མི་ཕལ་པ་ཞིག་དང་མི་འདྲ་བར་
མིག་བྱའི་མིག་ལྟར་མས་ཀྱིས་ཡར་འགེབ་པ། དཔྲལ་བའི་དབྱེས་ཆེ་བ། གཡུ་ཡི་
སྨིན་མ་ཡོད་པ། སྣའི་གཟེངས་མཐོ་ལ་སོ་དུང་ལྟར་དཀར་བ། ཕྱག་སོར་རིང་ཞིང་དྲ་
བས་འབྲེལ་བ། སྐུ་གཟི་བརྗིད་དང་ལྡན་པ་ཞིག་ཡོད། ཁོ་ཚོས་མི་དེ་ལ“ཁྱོད་སུ་ཡིན།
གང་ནས་འོངས་ཞེས་དྲིས་པས། ཕན་ཚུན་གོ་བརྡ་མ་འཕྲོད་པར། མི་དེས་གནམ་
ལ་མཛུབ་མོ་ཀེར་ནས“ང་བཙན་པོ་ཡིན”ཟེར་བ་ལ། ཚང་མ་ཡ་མཚར་ཞིང་། འདི་
ནི་མི་ངོ་མཚར་དང་གཟི་བརྗིད་ཅན། གནམ་ལྷ་ཡུལ་ནས་འོངས་པའི་བཙན་པོར་
འདུག་ཅེས། ཤིང་གི་ཁྲི་བྱས་ཏེ་མིའི་གཉའ་བར་ཁུར་ནས་ཡུལ་ཡར་ལུང་དུ་གདན་
དྲངས་ཤིང་། བོད་མི་ཐམས་ཅད་ཀྱིས་གུས་པར་བྱས་ཏེ་རྒྱལ་པོར་བསྐོས་པས་མཚན་



བློ་འབྱེད་ཀློག་དེབ་དཔེ་ཚོགས།[ oi8
ལ“གཉའ་ཁྲི་བཙན་པོ ”ཞེས་བཏགས་སོ།།
དེ་ནས་རྒྱལ་པོ་བཞུགས་པའི་ཕོ་བྲང་ཞིག་དགོས་པར་དགོངས་ནས་བྲག་རི་དེའི་
སྟེང་དུ་མཁར་བརྩིགས་ནས་ཕོ་བྲང་དེ་བཞེངས་པ་ཡིན་ལ། རྒྱལ་པོ་གཉའ་ཁྲི་བཙན་
པོ་དེ་རུ་བཞུགས་ནས་བོད་ལ་དབང་སྒྱུར་བྱས་སྟབས་ཕོ་བྲང་དེ་ནི་བོད་ཀྱི་ཆབ་སྲིད་
ཀྱི་ལྟེ་བ་རུ་གྱུར་ཅིང་། བོད་རྒྱལ་ཐོག་མ་གཉའ་ཁྲི་བཙན་པོ་ནས་སྟག་རི་གཉན་
གཟིགས་བར་གྱི་རྒྱལ་རབས་སུམ་ཅུ་ཙམ་གྱི་རིང་དེ་རུ་སྲིད་བསྐྱངས་ནས་བོད་སྤྱི་
ལ་དབང་སྒྱུར་བྱས་པར་གྲགས། ཕོ་བྲང་འདི་བྲག་རྩེར་བརྩིགས་པར་གཞི་རྒྱ་ཆེ་ཙམ་
མེད་རུང་བོད་ཀྱི་བཟོ་བཀོད་ཀྱི་ཁྱད་ཆོས་མངོན་པར་གསལ་ཞིང་བརྗིད་ཆགས་པར་
འདུག ཕོ་བྲང་གི་སྒོ་ནུབ་ཕྱོགས་སུ་གཏད་ཡོད་ཅིང་མདུན་གྱི་རྒྱལ་པོའི་ཕོ་བྲང་ལ་
ཐོག་ཁང་རིམ་པ་གཉིས་ཡོད། ཕོ་བྲང་ནང་དུ་གཉའ་ཁྲི་བཙན་པོ་དང་ལྷ་ཐོ་ཐོ་རི་
གཉན་བཙན། སྲོང་བཙན་སྒམ་པོ། ཁྲི་སྲོང་ལྡེའུ་བཙན། མངའ་བདག་ཁྲི་རལ་བ་
ཅན་བཅས་ཀྱི་སྐུ་བརྙན་བཞེངས་ཡོད་པར་མ་ཟད། བློན་པོ་བྱས་རྗེས་ཅན་ཐོན་མི་
སམ་བྷོ་ཊ་དང་མགར་སྟོང་བཙན་ཡུལ་བཟུང་སོགས་ཀྱི་སྐུ་བརྙན་ཡང་བཞེངས་ཡོད།
རྗེས་སུ་ཕོ་བྲང་ནང་དུ་འཕགས་པ་ལོ་ཀེ་ཤྭ་ར་སོགས་སྐུ་གསུང་ཐུགས་རྟེན་བཞུགས་
སུ་གསོལ་བ་དང་། རིམ་གྱིས་ཆོས་ལུགས་ཀྱི་བྱེད་སྒོ་མང་དུ་བྱུང་བ་དང་བསྟུན་ནས་
ཕོ་བྲང་དེ་ལྷ་ཁང་གི་རྣམ་པ་རུ་གྱུར་འདུག



བྱིས་པའི་རབ་བྱེད།[ oi9
དྲུག་པ། ཕོ་བྲང་པོ་ཏ་ལ།
སྙན་པའི་གྲགས་པ་འཛམ་གླིང་ཟླུམ་པོའི་ཁྱོན་ལ་ལྡིར་བའི་ཕོ་བྲང་པོ་ཏ་ལ་ནི།
བོད་རང་སྐྱོང་ལྗོངས་ཀྱི་ཡུལ་དབུས་ལྷ་ས་དམར་པོ་རིའི་སྟེང་དུ་གླང་པོ་ཆེ་འགྱིངས་
པའི་དབྱིབས་ལྟར་ལྷུན་གྱིས་ཆགས་ཤིང་། ད་ལྟའི་བར་ཕལ་ཆེར་ལོ་ངོ་ཆིག་སྟོང་
སུམ་བརྒྱ་ལྷག་གི་ལོ་རྒྱུས་ཡོད། སྤྱི་ལོ་དུས་རབས་བདུན་པར་བོད་རྒྱལ་སྲོང་བཙན་
སྒམ་པོའི་སྐབས་སུ་ཐོག་མར་བཞེངས་ཤིང་། དེ་རྗེས་བལ་བཟའ་ཁྲི་བཙུན་གྱིས་ཕོ་
བྲང་དེའི་རྨང་གཞིའི་ཐོག་ཏུ་འཛུགས་སྐྲུན་རྒྱ་བསྐྱེད་གནངས་ཏེ་ཁང་མིག་དགུ་
བརྒྱ་དགུ་བཅུ་གོ་དགུ་དང༌། རྩེ་མོའི་རྒྱལ་པོའི་སྐུ་མཁར་བརྩིས་པས་སྟོང་ཐམ་པ་
ཡོད་སྐད། ཕྱིས་ལོ་རྒྱུས་རིམ་བྱུང་ནང་རང་བྱུང་ཁམས་དང་དུས་ཀྱི་འགལ་རྐྱེན་
གྱི་གནོད་འཚེའི་དབང་གིས་འཕགས་པ་ལྷ་ཁང་དང་། ཆོས་རྒྱལ་སྒྲུབ་ཕུག་དེ་དག་
གི་ནང་རྟེན་ཆོས་རྒྱལ་སྲོང་བཙན་སྒམ་པོ་དང་། རྒྱ་བཟའ་ཀོང་ཇོ། བལ་བཟའ་ཁྲི་
བཙུན། བློན་ཆེན་མགར་སྟོང་བཙན། ཐོན་མི་སམ་བྷོ་ཊ་སོགས་ཀྱི་ལྡེར་སྐུ་རྣམས་
ཉམས་ཆག་མེད་པར་ད་ལྟའི་བར་བཞུགས་ཡོད།
སྤྱི་ལོ 1645 ལོར་རྒྱལ་དབང་སྐུ་ཕྲེང་ལྔ་པ་ངག་དབང་བློ་བཟང་རྒྱ་མཚོས་སྡེ་
སྲིད་བསོད་ནམས་རབ་བརྟན་ཕོ་བྲང་ཨར་ལས་སྤྱི་དཔོན་དུ་བསྐོས་ནས་ལོ་གསུམ་
ནང་ཕོ་བྲང་དཀར་པོ་རྒྱ་བསྐྱེད་དེ་གསར་བཞེངས་གནངས་པ་དང་། དེའི་འཕྲོར་
རྒྱལ་དབང་མཆོག་སྐུ་གཤེགས་རྗེས་སྡེ་སྲིད་སངས་རྒྱས་རྒྱ་མཚོ་དཔལ་བཟང་པོས་
རྒྱ་དང་། མན་ཇུ། བལ་བོ་སོགས་མི་རིགས་གཞན་གྱི་བཟོ་རྩལ་མཁས་པ་དག་གི་
རོགས་ཟླར་བརྟེན་ནས་ཕོ་བྲང་དམར་པོ་དང་གསེར་སྡོང་འཛམ་གླིང་རྒྱན་གཅིག་



བློ་འབྱེད་ཀློག་དེབ་དཔེ་ཚོགས།| o20
སོགས་གསར་དུ་བཞེངས།
ཕོ་བྲང་དེར་ཐོག་རྩེག་བཅུ་གསུམ་དང་མཐོ་ཚད་སྨི་བརྒྱ་དང་བཅུ་ཡོད་པ་དང་
རྒྱ་ཁྱོན་ལ་སྨི་གྲུ་བཞི་མ་ཆིག་འབུམ་སུམ་ཁྲི་ལྷག་ཙམ་ཡོད། བཟོ་སྐྲུན་དངོས་པོ་
ཡོངས་རྫོགས་རྡོ་ཤིང་ལས་གྲུབ་ཅིང་དེའི་ཕྱི་ནང་འཛུགས་སྐྲུན་ལ་ཁྱད་ཆོས་ཆེན་
པོ་གསུམ་ལྡན་པ་སྟེ། གཅིག་ནས་ས་གཡོ་བ་དང་དྲག་ཆར། རླུང་ཆེན་པོ་སོགས་
གང་གིས་ཀྱང་གནོད་དཀའ་བ་སྲ་ཞིང་བརྟན་པ་དང་། གཉིས་ནས་མཐོ་ཞིང་བརྗིད་
ཉམས་ཆེ་ལ་ཡིད་དུ་འོང་བ། གསུམ་ནས་ཐུན་མོང་མ་ཡིན་པའི་མི་རིགས་ཀྱི་ཁྱད་
ཆོས་དང་སྒྱུ་རྩལ་གྱི་ཉམས་དང་ལྡན་པ་བཅས་ཀྱི་ཁྱད་ཆོས་ལྡན་ནོ།།
ངོ་མཚར་གྱི་བཀོད་པས་ཡོངས་སུ་མཛེས་པའི་ཕོ་བྲང་པོ་ཏ་ལ་ནི། རྒྱལ་པོ་སྲོང་
བཙན་ནས་བཟུང་བཙན་པོའི་དུས་སྐབས་དང་རྒྱལ་དབང་སྐུ་ཕྲེང་རིམ་བྱོན་གྱིས་
བོད་ཁམས་སྤྱི་ལ་དབང་སྒྱུར་སྲིད་སྐྱོང་གི་མཛད་པ་བསྐྱངས་གནས་ཤིག་ཡིན་པ་
དང༌། འདི་ཉིད་བཟོ་བཀོད་དང་མཐོ་ཚད། བརྐོས་རིས། ལྡེབས་རིས་སོགས་གང་གི་
ཐད་ནས་ཀྱང་ལས་ལ་བརྩོན་ཞིང་དཔའ་ངར་ལྡན་པའི་བོད་མི་དམངས་ཀྱི་འགྲན་ཟླ་
བྲལ་བའི་བློ་གྲོས་ཀྱི་སྙིང་བཅུད་དེ་གཅིག་སྡུད་ཀྱིས་མཚོན་པ་ཡིན།



བྱིས་པའི་རབ་བྱེད།[ o21
བདུན་པ། སྡེ་དགེ་དཔར་ཁང་།
དུས་རབས་བཅུ་གསུམ་པའི་སྐབས་ལ་བོད་དུ་པར་བརྐོའི་ལག་རྩལ་རྒྱ་ཆེར་དར་
བས། བོད་ཀྱི་པར་ལས་བྱ་བའང་རིམ་གྱིས་གོང་འཕེལ་དུ་ཕྱིན་ཏེ། ཡུལ་སོ་སོར་སྔ་
གཞུག་མཐུད་དེ་གོང་འཕེལ་ཆེན་པོ་བྱུང་། དཔར་ཁང་ཡང་རིམ་པར་བཙུགས། བོད་
ཡུལ་འདིར་དཔར་ཁང་ཆེས་སྙན་གྲགས་ཅན་ནི་སྣར་ཐང་དང་། སྡེ་དགེ བཀྲས་ལྷུན་
དཔར་ཁང་། སྐུ་འབུམ་བྱམས་པ་གླིང་གི་དཔར་ཁང་། བླ་བྲང་དགོན་པའི་དཔར་ཁང་
སོགས་ཡིན། དེ་དག་གི་ནང་ནས་ཀྱང་སྡེ་དགེ་དཔར་ཁང་ལ་དཔར་མང་བ་དང་།
དཔར་ཆས་ཆ་ཚང་གང་མཁོ་ཡོད་པས་འཛམ་གླིང་ན་སྙན་གྲགས་ཤིན་ཏུ་ཆེའོ།།
སྡེ་དགེ་དཔར་ཁང་ནི་སྤྱི་ལོ 1729 ལོར་ཡུལ་དེས་དཔོན་པོ་བསྟན་པ་ཚེ་
རིང་མཆོག་གིས་བཞེངས། རྗེས་སུ་རིམ་གྱིས་རྒྱ་ཇེ་ཆེ་འཐུས་ཇེ་ཚང་དུ་བཏང་བ་
རེད། ད་ལྟར་བོད་ཀྱི་པར་ལས་ཀྱི་ལྟེ་གནས་སུ་གྱུར་ཡོད། ཁང་པའི་བཟོ་བཀོད་ཉིས་
བརྩེགས་སུམ་བརྩེགས་ཅན་ཡིན། པར་ཤིང་དང་པར་འཇོག་སའི་ཁང་པ་རྒྱན་དྲུག་
ཡོད་པ་དང་། པར་ཁྲི་བཅུ་གཅིག་བདུན་སྟོང་ལྔ་བརྒྱ་ལྷག་ཉར་ཡོད། དེར་མ་ཟད་རི་
མོའི་པར་ཡང་མང་དུ་མཆིས། པར་བརྐོ་བྱའི་ཤིང་ནི་སྟག་པ་ཡིན། ལས་སྣོན་མང་པོ་
བརྒྱུད་ནས་ད་བཟོད་གྲུབ་པ་རེད། རྩི་ཤིང་གི་རྩད་པ་དང་ཤུན་པགས་ཀྱིས་པར་ཤོག་
བཟོ་བ་དང་། ཤོག་གུ་འདིས་ཡུན་ཐུབ་པ་དང་འབུ་སྐྱོན་མི་ཤོར་རྒྱུར་ཕན་པ་ཆེ། པར་
སྣ་བཞི་བརྒྱ་ལྔ་བརྒྱའི་གཞུང་པོད་དེ་དག་གི་ནང་དོན་ཕུན་སུམ་ཚོགས་ཤིང་ཤེས་
བྱའི་བང་མཛོད་དུ་གྱུར་པས་རིན་ཐང་བྲལ་བའི་རིན་པོ་ཆེ་ཡིན་པ་རེད།



བློ་འབྱེད་ཀློག་དེབ་དཔེ་ཚོགས།| o22
བརྒྱད་པ། ཐོན་མི་སམ་བྷོ་ཊ།
སློབ་དཔོན་ཐོན་མི་ནི་བོད་རྒྱལ་སྲོང་བཙན་སྒམ་པོའི་བློན་ཆེན་ཡིན། ཁོང་ཆུང་
དུས་ནས་རིག་པ་གསལ་ཞིང་ཡིད་གཞུངས་པ་དང་། བརྩོན་འགྲུས་ཆེ་བ་ཞིག་ཡིན་
པས། རྒྱལ་པོ་སྲོང་བཙན་སྒམ་པོས་རྒྱ་གར་དུ་རིག་གནས་སློབ་པར་མངགས།
ཁོང་གིས་ལམ་བགྲོད་པར་དཀའ་བ་དང་ཚད་པ་ཆེ་བ། སྐད་བརྡ་མི་འཕྲོད་པ་
སོགས་ཀྱི་དཀའ་བ་ཁྱད་དུ་བསད་ནས་རྒྱ་གར་གྱི་ས་ཆ་མང་པོར་ཕེབས་པ་དང་།
མཁས་པ་བྲམ་ཟེ་ལི་བྱིན་དང་པཎྜི་ཏ་ལྷ་རིག་པའི་སེང་གེ་ལ་སོགས་པའི་མཁས་པ་
མང་པོའི་ཞབས་ལ་གཏུགས་ཤིང་། བརྩོན་འགྲུས་ཀྱི་སྟོབས་སྐྱེད། རིག་པའི་རྩལ་
བཏོན། ཤེས་རབ་ཀྱི་སྒྲོན་མེ་བཏེགས་ཏེ། རིག་པའི་གནས་མཐའ་དག་ལ་སྦྱངས་པ་
མཐར་ཕྱིན་གནངས་ནས་ཕྱིར་བོད་དུ་ཕེབས། ཁོང་ཕ་བོང་ཁའི་སྐུ་མཁར་མ་རུ་ཞེས་
བྱ་བ་རུ་བཞུགས་ནས་རྒྱ་གར་གྱི་ཡི་གེ་ལ་དཔེ་བལྟས་ཏེ་བོད་ཡིག་གསར་བཟོ་གནང་
ཞིང་། ཐོག་མར་རྒྱ་གར་སྐད་ཀྱི་རིག་གཞུང་བོད་ཡིག་ཏུ་བསྒྱུར་པ་རེད། །
སློབ་དཔོན་ཐོན་མིས་སྐུ་མཁར་མ་རུར་རྒྱ་གར་སྐད་ཀྱི་དཔེ་ཆ་བོད་ཡིག་ཏུ་
བསྒྱུར་པའི་སྐབས་སུ། རྒྱ་གར་གྱི་སྐད་འགའ་ཞིག་བོད་སྐད་དུ་བསྒྱུར་མ་ཐུབ་པ་དང་།
རྒྱ་གར་གྱི་སྐད་དེ་དག་གི་ཐད་ཀྱི་དོན་སྟོན་པའི་ཡི་གེ་བོད་ཡིག་ཏུ་མེད་པས། ཁོང་
གིས་རང་གིས་གསར་བཟོ་བྱས་པའི་བོད་ཡིག་གི་སྒྲའི་མ་ལག་ད་དུང་ཆ་ཚང་མིན་པ་
ཤེས། འོན་ཀྱང་གནས་སྐབས་སུ་བྱ་ཐབས་མ་རྙེད་པར་ལུས། ཉིན་དུ་མར་མལ་དུ་ཡི་
མུག་པའི་ངང་ནས་ཁ་སྦུབ་ཏུ་གཟིམས་ནས་བཞུགས།
ཉིན་ཞིག་ལ། ཐུགས་ཀྱི་སུན་སྣང་བསང་བའི་ཆེད་དུ་དགུ་ཐོག་གི་ཁར་ཕེབས་



བྱིས་པའི་རབ་བྱེད། o23
ཤིང་། རྒྱང་དུ་གཟིགས་ཙ་ན། མི་དཀར་པོ་ལྕགས་ཞྭ་དང་ལྕགས་ལྭ་གྱོན་པ། རྟ་ནག་
པོ་ལ་བཅིབས་པ་ཞིག་སྐུ་མཁར་གྱི་ཕྱོགས་སུ་ཡོང་གིན་ཡོད་པ་མཐོང་། སློན་དཔོན་
ཐོན་མིའི་ཐུགས་ལ་མི་འདི་སུ་ཡིན་སྙམ་བཞིན་དགུ་ཐོག་ལས་བབས་ཏེ་སྐུ་མཁར་
གྱི་ཕྱི་ལ་ཕེབས་པ་ན། མི་དེ་ཡང་ཉེ་སར་སླེབས་པ་དང་། སློབ་དཔོན་ཐོན་མི་མཐོང་
མ་ཐག་ཏུ་རྟ་ལས་བབས་ཏེ། “སློབ་དཔོན་མཆོག་གི་སྐུ་ཁམས་བདེ་ལགས་སམ་”ཞེས་
འཚམས་འདྲི་བྱེད་བཞིན་གུས་ཕྱག་འཚལ། སློབ་དཔོན་ཐོན་མིས་མི་དེ་ལ། “ཁྱོད་
གང་ནས་ཡོང་ཞེས་དྲིས་པ་ལ། མི་དེས”བདག་ཞང་ཞུང་ནས་འོངས”ཞེས་ཟེར། སློབ་
དཔོན་ཐོན་མིས་“གང་དུ་འགྲོ་ཞེས་དྲིས་པ་ལ། མི་དེས”བདག་ཟ་ཧོར་དུ་འགྲོ་ཞེས་
ཟེར། ཡང་སློབ་དཔོན་ཐོན་མིས”ཁྱོད་ཅི་བྱེད་དུ་འགྲོ་ཞེས་དྲིས་པར། མི་དེས་“ཇ་ཉོ་
རུ་འགྲོ་” ཟེར། ཡང་སློབ་དཔོན་ཐོན་མིས “ཕྱིར་ནམ་སླེབ” ཅེས་དྲིས་པ་ལ། མི་དེས་
ནམ་འོང་ཅི་ཆ་ཞེས་ཟེར་ནས་བུད་སོང་།
དེ་ནས་སློབ་དཔོན་ཐོན་མིས་མི་དེའི་སྐད་ཆ་ངག་ལ་ཟློ་བཞིན་བསམ་བློ་ཡང་
ཡང་བཏང་བས། ནམ་གསལ་བ་དང་ཉི་མ་ཤར་བ་ལྟར་ཐུགས་གསལ་ལམ་མེར་གྱུར་
པ་དང་། དེ་འཕྲལ་དུ་ཕྱིར་ཕེབས་ནས་ཐུགས་ལ་འཁྲུངས་མ་ཐག་པའི་ཡོན་ཏན་དེ་
ཡི་གེར་བྲིས་པ་དང་། རང་ཉིད་ཀྱིས་གསར་བཟོ་བྱས་པའི་བོད་ཡིག་ལ་ཡི་གེ་འདི་
དག་སྣོན་དགོས་པ་ཐུགས་ལ་ཤར་བ་ཡིན་ཏེ། “ཞང་ཞུང་ནས་འོངས”ཞེས་པའི་ཚིག་
ཟུར་ལས”ཞ”ཡིག་དང་འ”ཡིག་གཉིས་དང་། “ཟ་ཧོར”ཞེས་པའི་ཚིག་ཟུར་ལས”ཟ"
ཡིག་དང་། “ཇ་ཉོ་རུ་འགྲོ་ཞེས་པའི་ཚིག་ཟུར་ལས“ཇ”དང་། “ཅི་ཆ་”ཞེས་པའི་ཚིག་
ཟུར་ལས“ཅ”དང་”ཆ''ཡིག་གཉིས་རྙེད་ནས། རྒྱ་གར་གྱི་ཡི་གེའི་ནང་དུ་མེད་པའི་ཡི་
གེ་དྲུག་སྟེ། སྟོད་དུ་ཅ་ཆ་ཇ”གསུམ་དང་། སྨད་དུ་ཞ་ཟ་འ་གསུམ་གསར་དུ་བསྣན་
པར་མཛད།



བློ་འབྱེད་ཀློག་དེབ་དཔེ་ཚོགས།/ o24
དེ་ལྟར་སློབ་དཔོན་ཐོན་མིས་སྒྲའི་མ་ལག་ཆ་ཚང་ཞིང་བོད་ཀྱི་སྐད་དང་བརྡ་
ཐམས་ཅད་ཇི་བཞིན་དུ་ཡི་གེར་ཕབ་ཐུབ་པ། འབྲི་ཟོར་ཡང་ཞིང་ཡིག་གཟུགས་
མཛེས་པའི་བོད་ཡིག་གསར་བཟོ་གནངས་པར་མ་ཟད། ད་དུང་བརྡ་སྤྲོད་པའི་མ་
ལག་ཆ་ཚང་བར་སྟོན་པའི་བསྟན་བཅོས《ལུང་སྟོན་པ་རྩ་བ་སུམ་ཅུ་བ》དང་།《ལུང་
སྟོན་པ་རྟགས་ཀྱི་འཇུག་པ》སོགས་བརྩམས་པ་དང་། རྒྱ་གར་གྱི་ཡི་གེ་ནས་སྒྲ་རིག་
པ་དང་། བཟོ་རིག་པ་དང་། གསོ་བ་རིག་པ་དང་། ཚད་མ་རིག་པ་དང་། ནང་དོན་
རིག་པ་བཅས་ཀྱི་གཞུང་ལུགས་གང་མང་བོད་ཡིག་ཏུ་བསྒྱུར་ཏེ། བོད་ཡུལ་མུན་པའི་
གླིང་ལ་རིག་གནས་ཀྱི་ཉི་མ་འཆར་དུ་བཅུག་པ་རེད།
རྗེས་སུ། བོད་མི་དམངས་ཀྱིས་ཁོང་ཉིད་བོད་ཕྲུག་མཛངས་མི་བདུན་གྱི་བཞི་
པར་བགྲངས་ཏེ། མི་རབས་ནས་མི་རབས་བར་དུ་ཁོང་གི་མཛད་རྗེས་ལ་བསྟོད་
བསྔགས་བྱེད་ཀྱིན་ཡོད།
(ཚེ་འབར)



བྱིས་པའི་རབ་བྱེད།[ 025
དགུ་པ། རྗེ་བཙུན་མི་ལ་རས་པ།
རྣལ་འབྱོར་གྱི་དབང་ཕྱུག་རྗེ་བཙུན་མི་ལ་རས་པ་ནི། སྤྱི་ལོ1040ལོར་གུང་
ཐང་སྐྱ་རྔ་རྩེ་ནས་ཡབ་མི་ལ་ཤེས་རབ་རྒྱལ་མཚན་དང་། ཡུམ་མྱང་ཚ་དཀར་རྒྱན་
གཉིས་ཀྱི་སྲས་སུ་སྐུ་འཁྲུངས། རུས་ཁྱུང་བོ་ཡིན། ཁོང་གི་ཆུང་དུས་ཀྱི་མིང་ལ་ཐོས་
པ་དགའ་ཟེར།
ཁོང་གི་སྐུ་ཚེ་གང་བོར་ལོ་རྒྱུས་ཡིད་སྐྱོ་བ་ཚར་དུ་དངར་བ་ཡོད་དེ། སྐུ་ཆུང་ངུའི་
དུས་ནས་བཟུང་ཡབ་འདས་པས་ཨ་ཁུ་དང་ཨ་ནེའི་གཡོག་ཏུ་གྱུར་ནས་སྡུག་བསྔལ་
ཚད་མེད་མྱངས། དེ་ནས་ཡུམ་མྱང་ཚ་དཀར་རྒྱན་གྱིས་མཐུ་གཏད་སེར་གསུམ་
བསླབ་པར་ཡང་ཡང་བསྐུལ་པར་བརྟེན། གཡུང་སྟོན་ཁྲོ་རྒྱལ་ཞེས་པའི་མདུན་དུ་
ཕེབས་ཏེ་མཐུ་ལ་སྦྱངས་ཀྱང་རྟགས་དེ་འདྲ་མ་ཐོན་པས་སླར་ཡང་ལྷ་རྗེ་གནུབས་
ཆུང་བ་ཡོན་ཏན་རྒྱ་མཚོ་ལས་མཐུ་སྦྱངས་པས་རྟགས་ཐོན་ཏེ་མི་རྟ་སོ་ལྔ་བསད། དེ་
ནས་གཡུང་སྟོན་ཁྲོ་རྒྱལ་གྱི་མདུན་དུ་བྱོན་ནས་སེར་བ་ལ་སྦྱངས་ཏེ་ཡུལ་གྱི་ལོ་ཏོག་
བཅོམས། དེའི་རྗེས་སུ་སྡིག་པ་ལ་འགྱོད་པ་དང་། ངེས་འབྱུང་གི་བསམ་པ་སྐྱེས་ནས་
དགུང་ལོ་སོ་བརྒྱད་པར་ལྷོ་བྲག་ཆུ་ཁྱེར་ཞེས་པའི་ས་ཆར་ཕེབས་ཏེ་མར་བ་ཆོས་ཀྱི་
བློ་གྲོས་དང་མཇལ། དེར་ལོ་ངོ་དྲུག་ལྷག་བཞུགས་ཏེ་སྡིག་བཤགས་སུ་སྲས་མཁར་
དགུ་ཐོག་བཞེངས། དེ་ནས་བླ་མ་མར་བས་གསང་སྔགས་ཀྱི་དབང་བསྐུར་ཏེ་གསང་
མཚན་ལ་དཔལ་བཞད་པ་རྡོ་རྗེ་ཞེས་བཏགས།
དགུང་ལོ་ཞེ་ལྔ་ནས་བཟུང་བྲག་དཀར་རྟ་སོ་རྫོང་ཆེན་དྲུག་ཏུ་སྒྲུབ་པ་ཉམས་



བློ་འབྱེད་ཀློག་དེབ་དཔེ་ཚོགས།[ 026
ལེན་མཛད་དེ་ཚེ་གཅིག་ལུས་གཅིག་ལ་སངས་རྒྱས་ཀྱི་གོ་འཕང་བརྙེས་པས། ཆོས་
བདག་མེད་ལ་སྙིང་རུས་གང་ཆེ་ཟེར་བ་དང་། དོན་གཉེར་རབ་འབྲིང་ཐ་གསུམ་
ལས།། ཆོས་པ་རབ་འབྲིང་མཐའ་གསུམ་འོངས།། ཞེས་པའི་ཁ་དཔེ་ལ་ལག་ལེན་གྱི་
ར་སྤྲོད་གང་ལེགས་བྱས་པ་སོགས་སྒྲ་བསྒྱུར་མར་བ་ལྟ་བུའི་བླ་མ་དང་། མི་ལ་རས་
པ་ལྟ་བུའི་སློབ་མ་ཞེས་ཀུན་གྱིས་ཚད་མར་འཛིན་པར་མ་ཟད། ཀུན་ལ་རླུང་ལྟར་
གྲགས་པ་ཡིན་ནོ།། ཁོང་གི་སློབ་མ་ལ་ཉི་མ་ལྟ་བུའི་རས་ཆུང་བ་རྡོ་རྗེ་གྲགས་པ་དང་།
རྒྱུ་སྐར་ལྟ་བུའི་ངན་རྫོང་སྟོན་པ་བྱང་ཆུབ་རྒྱལ་པོ་སོགས་བགྲང་གིས་མི་ལང་བ་བྱོན་
ནོ།། མཐར་དགུང་ལོ་གྱ་བཞི་བ་སྟེ་སྤྱི་ལོ 1123 ལོར་སྐུ་གཤེགས།



བྱིས་པའི་རབ་བྱེད།[ o27
བཅུ་པ། དགེ་འདུན་ཆོས་འཕེལ།
མཁས་དབང་དགེ་འདུན་ཆོས་འཕེལ་མཆོག་ནི་སྤྱི་ལོ1903ལོའི་ཧོར་ཟླ3པའི་
ཚེས23ཉིན་མདོ་སྨད་རེབ་གོང་ཞོ་འོང་དཔྱི་རུ་ཡབ་ཨ་ལགས་རྒྱལ་པོ་དང་ཡུམ་པད་
མ་སྐྱིད་གཉིས་ཀྱི་སྲས་སུ་སྐུ་འཁྲུངས་ཤིང་། མཚན་ལ་རིག་འཛིན་རྣམ་རྒྱལ་ཞེས་
འབོད།
ཁོང་ཆུང་དུས་ནས་བློ་རིག་ཤིན་ཏུ་རྣོ་ལ་སྐྱེས་ཐོབ་ཀྱི་ཤེས་རབ་མངའ་བ་ཞིག་
ཡིན་ཅིང་། 1909ལོར་གཡའ་མ་བཀྲ་ཤིས་འཁྱིལ་དགོན་པར་སློབ་གཉེར་གནང་
བར་ཕེབས། 1921ལོར་མདོ་སྨད་བླ་བྲང་བཀྲ་ཤིས་འཁྱིལ་དུ་སློབ་གཉེར་གནང་
བར་ཕེབས། 1927ལོར་དབུས་གཙང་དུ་ཕེབས་ཏེ་འབྲས་སྤུངས་དགོན་པའི་སྒོ་
མང་གྲྭ་ཚང་གི་ཀླུ་འབུམ་ཁམས་ཚན་དུ་སློབ་གཉེར་གནང་། 1934ལོར་རྒྱ་གར་གྱི་
པཎྜི་ཏ་ར་ཧུ་ལ་ལགས་ཀྱིས་གདན་དྲངས་པ་ལྟར་རྒྱ་གར་དུ་ཕེབས། ལོ་ངོ་12རིང་
གི་རྒྱལ་ཁམས་འགྲིམས་པའི་ལམ་བུ་རིང་མོ་དེ་འདི་ནས་འགོ་ཚུགས། 1946ལོར་
ཕྱིར་ཕེབས། 1947ལོར་སྡེ་པ་གཞུང་གིས་འཛིན་བཟུང་བྱས་ཏེ་བཙོན་དུ་བཅུག
1950ལོར་བཙོན་ནས་ཕྱུང་། 1951ལོའི་ཧོར་ཟླ8པའི་ཚེས14ཉིན་གྲོང་ཁྱེར་ལྷ་
སའི་དགའ་རུ་ཤག་གི་ཡང་སྟེང་དུ་སྐུ་གཤེགས། སྐབས་དེར་དགུང་ལོ49ལས་སོན་
མེད། གསུང་རྩོམ་ལ《རྒྱལ་ཁམས་རིགས་པས་བསྐོར་བའི་གཏམ་རྒྱུད་གསེར་གྱི་ཐང་
མ》དང་། 《དེབ་ཐེར་དཀར་པོ》《ཀླུ་སྒྲུབ་དགོངས་རྒྱན》《འདོད་པའི་བསྟན་བཅོས》
སོགས་ཡོད་པ་དང་། 1990ལོར་བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་གིས
《དགེ་འདུན་ཆོས་འཕེལ་གྱི་གསུང་རྩོམ》པོད་གསུམ་གྱི་བདག་ཉིད་ཅན་དེ་དངོས་



བློ་འབྱེད་ཀློག་དེབ་དཔེ་ཚོགས།[ 028
སུ་པར་དུ་བསྐྲུན།
མཁས་དབང་དགེ་འདུན་ཆོས་འཕེལ་ཁོང་ལ་བོད་ཀྱི་མཁས་པ་སྔ་མ་རྣམས་ལ་
མི་ལྡན་པའི་ལྷད་མེད་ཀྱི་མི་གཞི་དང་། དོགས་སློང་གི་སྙིང་སྟོབས། དགག་སྒྲུབ་
ཀྱི་བློ་སྤོབས་སོགས་ལྡན་པར་མ་ཟད། འགྲོ་བ་མིའི་རིགས་ཀྱི་གཅེས་ནོར་དུ་གྲུབ་
པའི་རང་དབང་གི་བསམ་བློ་དང་དམངས་གཙོའི་དགོངས་པ་དང་ཚན་རིག་གི་ལྟ་
བ་བཅས་ཀྱང་ལྡན་པས། ཁོང་ནི་བོད་ཀྱི་མི་ཆོས་རིག་གནས་ཀྱི་དུང་མོ་ཆེ་འབུད་
མཁན་དང་། རིགས་ཀྱི་འདུ་ཤེས་ཐོག་མར་སད་མཁན་དང་། བློ་འབྱེད་བསམ་བློ་
མཁན་རྨ་མེད་ཅིག་ཡིན་པ་རེད།



བྱིས་པའི་རབ་བྱེད།[ 029
བཅུ་གཅིག དོན་གྲུབ་རྒྱལ།
དོན་གྲུབ་རྒྱལ་ལགས་ནི་སྤྱི་ལོ1953ལོའི་ལུགས་རྙིང་གི་ཟླ5པའི་ཚེས13ཉིན་
མདོ་སྨད་གཅན་ཚའི་དགུ་འགྱུར་པད་མོ་རོང་དུ་ཡབ་བན་དེ་དང་ཡུམ་མྱོང་མེད་
གཉིས་ཀྱི་སྲས་སུ་སྐུ་འཁྲུངས་ཤིང་། མཚན་དངོས་ལ་དོན་གྲུབ་རྒྱལ་དང་སྨྱུག་མིང་
ལ་རང་གྲོལ་ཞེས་འབོད།
ཁོང་ནི་སྐྱེས་སྟོབས་ཀྱི་དཔལ་འབར་ཞིང་སྦྱངས་སྟོབས་ཀྱི་རྩལ་རྫོགས་པའི་དེང་
རབས་ཀྱི་མཁས་པ་དང་རྩོམ་མཁན་ཞིག་ཡིན་ལ། 1975ལོར་ཀྲུང་དབྱང་མི་རིགས་
སློབ་གྲྭ་ཆེན་མོའི་མི་རིགས་སྐད་ཡིག་འཛིན་གྲྭ་ནས་མཐར་ཕྱིན། 1978ལོར་
སློབ་ཆེན་དེ་གའི་ཞིབ་འཇུག་སློབ་མར་རྒྱུགས་འཕྲོད་དེ་སློབ་དཔོན་ཆེན་མོ་དུང་
དཀར་བློ་བཟང་འཕྲིན་ལས་ལགས་སོགས་ཀྱི་མདུན་ནས་ལོ་རྒྱུས་དང་རྩོམ་རིག་
བཅས་ལ་སྦྱངས་པ་མཐར་ཕྱིན་མཛད། 1981ལོར་འབུམ་རམས་པའི་ཐོབ་ཐང་
བླངས། 1981ནས1984ལོའི་ལོ་སྟོད་བར་དུ་ཀྲུང་དབྱང་མི་རིགས་སློབ་གྲྭ་ཆེན་
མོ་རུ་དགེ་རྒན་གྱི་ཕྱག་ལས་གནང་། 1984ལོའི་ཟླ7པར་མདོ་སྨད་ཆབ་ཆར་
ཕེབས་ཏེ་མཚོ་སྔོན་མི་རིགས་དགེ་ཐོན་སློབ་གྲྭ་ནས་དགེ་རྒན་གྱི་ཕྱག་ལས་གནང་།
1985ལོའི་ཟླ11པའི་ཚེས30ཉིན་ཆབ་ཆའི་རང་ཤག་ཏུ་རང་སྲོག་བཅད་དེ་རང་
གི་གཅེས་པའི་ཚེ་སྲོག་གིས་རང་གི་མི་རིགས་འདི་ལ་དུང་བརྡ་བརྒྱབ། སྐབས་དེར་
དགུང་ལོ32ལས་སོན་མེད། ལྗགས་རྩོམ་ལ《ལང་ཚོའི་རྦབ་ཆུ》དང་། 《སྤྲུལ་སྐུ》
《རྐང་ལམ་ཕྲ་མོ》《དེབ་ཐེར་དཔྱིད་ཀྱི་རྒྱལ་མོའི་གླུ་དབྱངས་ཀྱི་འགྲེལ་པ》《ཐང་
ཡིག་གསར་རྙིང་ལས་བྱུང་བའི་བོད་ཆེན་པོའི་སྲིད་ལུགས》སོགས་ཡོད་པ་དང་།



བློ་འབྱེད་ཀློག་དེབ་དཔེ་ཚོགས། o30
1997ལོར་མི་རིགས་དཔེ་སྐྲུན་ཁང་གིས《དཔལ་དོན་གྲུབ་རྒྱལ་གྱི་གསུང་འབུམ》
པོད་དྲུག་གི་བདག་ཉིད་ཅན་དེ་དངོས་སུ་པར་དུ་བསྐྲུན།
དོན་གྲུབ་རྒྱལ་ལམ་རང་གྲོལ་ལགས་ནི་བོད་ཀྱི་རྩོམ་རིག་གསར་པའི་ཤིང་རྟའི་
སྲོལ་འབྱེད་པ་དང་མི་རིགས་ཀྱི་དོན་དུ་རང་སྲོག་བཅད་པའི་སྐྱེས་བུ་ཐོག་མ་དེ་
ཡིན་པས་མི་ཚད། གསར་གཏོད་ཀྱི་སྙིང་སྟོབས་ལྡན་པ་དང་། “ངོ་ལོག”གམ་རྒྱབ་
གཏོད་ཀྱི་སྤོབས་པས་ཕྱུག་པ། འཆད་རྩོད་རྩོམ་གསུམ་ལ་དབང་འབྱོར་བའི་ཤེས་ཡོན་
ཅན་ཞིག་ཡིན་པ་རེད།



བྱིས་པའི་རབ་བྱེད།[ o31
བཅུ་གཉིས། མིའི་ལུས་ཁམས་ཀྱི་རྣམ་པ་དང་གྲུབ་ཚུལ།
མིའི་ལུས་ཁམས་ཕྱི་ངོས་ནས་བལྟས་ཚེ། མགོ་དང༌། སྐེ། བྱང་ཁོག ཡན་ལག་
བཞི་བཅས་ཡོད་ཅིང་། གྲུབ་ཚུལ་ནི་ཕྱི་ནས་ནང་ངོས་སུ་པགས་པ་དང་། ཤ་གནད།
རུས་པ། ནང་ཁྲོལ་སོགས་ཀྱིས་ཕུང་པོ་གྲུབ་པ་དང་དབང་པོ་ཁག་རིམ་བཞིན་ཡོད་
པར་མ་ཟད། ད་དུང་ལུས་པོའི་ཁག་སོ་སོར་ཁྲག་རྩ་དང་རྩེ་དཀར་སོགས་ཀྱི་ཕུང་གྲུབ་
ཀྱང་འདུས་ཡོད། གཞན་ཡང་མིའི་ལུས་ཁམས་ལ་བྱང་ཁོག་སྟོད་སྨད་གཉིས་ཡོད།
བྱང་ཁོག་སྟོད་ལ་ཁོག་སྦུབས་ཆེན་པོ་གསུམ་ཡོད་པ་སྟེ། གཅིག་ནི་ཀླད་ཁོག་ཡིན་ལ་
དེའི་ནང་ཀླད་པའི་རྒྱ་དར(ཀླད་ཆེན)དང་ཀླད་སྙིང(ཀླད་ཆུང)། ཀླད་པའི་རྗེས་ཞབས་
སོགས་གནས་ཡོད་པ་དེ་བཞིན་བྱང་ཁོག་གི་ནང་དུ་སྙིང་ཁམས་དང་གློ་བ། ཕོ་བ་
དང་། རྒྱུ་མ། མཆིན་པ། མཁྲིས་པ། མཚེར་བ། མཁལ་མ། གཤེར་མ་སོགས་ཀྱི་དབང་
པོ་ཁག་གནས་ཡོད། སྐྱེ་འཕེལ་དབང་པོ་དང་ལྷང་བ་ཡང་སྣོད་ནང་དུ་འདུས་ཡོད་པ་
རེད།



བློ་འབྱེད་ཀློག་དེབ་དཔེ་ཚོགས།[ 032
བཅུ་གསུམ། ལུས་ཁམས་ངོས་འཛིན་ཚུལ་གྱི་བྱིས་གླུ།
མི་ཆེན་ངོ་དགའ་བྱེད་སྤྱད་པོ། (མཐེ་བོང )
རྩམ་པོ་ཞིམ་པོ་ལྡག་བྱེད་པོ། (མཛུབ་མོ ）
མཛུབ་དཀྲིས་ཡག་པོ་གོན་བྱེད་པོ། （གུང་མཛུབ )
ལྷ་ལ་མཆོད་པ་འཕེན་བྱེད་པོ། (སྲིན་མཛུབ ）
ལྟས་ངན་ལྷང་ལ་འཕུད་བྱེད་པོ། (མཛུབ་ཆུང )
གསེར་གྱི་གཤོང་བ། ( ལག་པའི་མཐིལ་སྟོན）
དར་གྱི་མདུད་པ། （ ལག་པའི་སྐེ་སྟོན）
སྲེག་པ་སྐུང་ས། （གྲུ་མོའི་ཁུག་སྟོན）
ལུག་རྫི་འདུག་ས། (ཕྲག་མགོ་སྟོན）
ཁྱི་མོ་ཉལ་ས། (མཆན་ཁུག་སྟོན )
སྐེ་ཏི་བུམ་པ། (མགྲིན་པའམ་སྐེ་སྟོན )
མ་ནེ་སྒོག་ཇེའུ། (མ་ནེ་སྟོན）
འགྲམ་པ་ལོ་ཏུ། ( འགྲམ་པ་སྟོན )
རྣ་འབྱོག་འཁོར་ལོ། (རྣ་བ་སྟོན)
ཁ་བོ་འཕྲེད། (མཆུ་འམ་ཁ་སྟོན）
མིག་རྫི་ཁྲ་རིས། ( རྫི་མ་སྟོན)
རྫི་མ་ནག་རིལ། (སྨིན་མ་སྟོན）
ཐོད་པ་ལྷང་ལུ། (དཔྲལ་བ）



བྱིས་པའི་རབ་བྱེད།| 033
བཅུ་བཞི། རིགས་རུས་ཆོ་འབྲང་དང་ཞེ་སའི་རྣམ་གཞག
རིགས་རུས་ཆོ་འབྲང་གི་འབོད་མིང་།
རིགས་རུས་ཆོ་འབྲང་མི་རབས་སམ།།
ཕ་ཚན་མ་ཚན་ཉེ་འབྲེལ་སྐོར།།
ས་ཁུལ་ཡུལ་ལུང་མི་གཅིག་པར།།
རང་སྲོལ་འབོད་ཚུལ་མི་འདྲ་ཞིང་།།
མཁས་པ་སོ་སོའི་འགྲེལ་ཚུལ་ཡང་།།
དེ་བཞིན་མི་མཐུན་མང་ནའང་།།
ཅུང་ཟད་སྤྱི་ལ་ཁྱབ་པ་ཡི།།
འབོད་མིང་མདོ་ཙམ་འགོད་པར་བྱ།།
ཕ་ཚན་སྐོར་གྱི་མིང་།
རང་ནས་གོང་དུ་རིམ་པ་བཞིན།།
རང་ནས་ཡར་དེད་མི་རབས་གསུམ།།
ཕ་དང་ཨ་མྱེས་ཡང་མྱེས་ཟེར།།
ཕ་ཡི་ཕུ་ནུ་ཨ་ཁུ་ཡིན།།
ཕ་ཡི་སྲིང་མོར་ཨ་ནེ་དང་།།
དེ་ཡི་ཁྱོ་བོར་ཨ་བང(བང་པོ)ཟེར།
ཨ་ཁུའི་རིགས་ཀྱི་བྱིས་པ་དང་།།



བློ་འབྱེད་ཀློག་དེབ་དཔེ་ཚོགས།| o34
རང་གཉིས་བར་ལ་ཕ་སྤུན་ཟེར།།
ཕ་ཡི་ཕ་ལ་ཨ་མེས་ཨ་མྱེས་དང་།།
ཕ་ཡི་མ་ལ་ཨ་ཕྱི་མེས་མོ་ཟེར། །
མེས་པོའི་ཕ་ནི་ཡང་མེས་དང་།།
མེས་པོའི་མ་ནི་ཡང་ཕྱི་ཡིན།།
དེ་རྣམས་རང་གི་ཕ་ཚན་ཡིན།
མ་ཚན་སྐོར་གྱི་མིང་།
མ་ཡི་ཕ་ལ་སྤོ་བོ་དང་།
མ་ཡི་མ་ལ་རྨོ་མོ་ཟེར།།
མ་ཡི་ཕུ་ནུར་ཞང་པོ་དང༌།།
མ་སྤུན་གཅེན་གཅུང་ཨ་ནེ་སྟེ།
དེ་ཡི་ཁྱོ་བོར་བང་པོ་ཟེར།།
མ་ཡི་སྤུན་གྱི་བྱིས་པ་དང་།།
རང་གཉིས་བར་ལ་མ་སྤུན་ཟེར།།
དེ་རྣམས་རང་གི་མ་ཚན་ཡིན།།
སྤུན་མཆེ ད་ཤ་ཉེའི་སྐོར་གྱི་མིང་།
རང་གི་གཡས་སུ་རིམ་པ་བཞིན།།
མིང་པོ་གཅེན་གཅུང་སྲུ་མོ་སྟེ།།
རང་སྤུན་ཕོ་ལ་མིང་པོ་ཟེར། །
རང་ལས་ཆེ་བར་ཕུ་བོ་གཅེན་པོ་དང་།།



བྱིས་པའི་རབ་བྱེད།[ 035
རང་ལས་ཆུང་བར་ནུ་བོ་གཅུང་པོ་ཟེར།།
ཕུ་བོའི་ཆུང་མ་སྲུ་མོ་ཡིན།།
ཕུ་དང་ནུ་བོའི་བྱིས་པ་ལ།།
རང་གི་ཚ་བོ་ཚ་མོ་དང་།།
དེ་ཡི་བྱིས་པར་ཡང་ཚ་ཟེར།།
རང་ནས་གཡོན་དུ་རིམ་པ་བཞིན།།
སྲིང་མོ་ཨ་ཅེ་ནུ་མོ་སོགས།།
རང་སྤུན་མོ་ལ་སྲིང་མོ་ཟེར།།
རང་ལས་ཆེ་བར་ཨ་ཅེ་གཅེན་མོ་དང་།།
རང་ལས་ཆུང་བར་ནུ་མོ་གཅུང་མོ་ཟེར།།
ནུ་མོའི་ཁྱོ་བོར་མག་པ་ཟེར།།
ཨ་ཅེ་ནུ་མོའི་བྱིས་པ་ནི།།
རང་གི་སྣག་ཚ་སྣག་མོ་ཡིན།།
སྣག་ཚ་སྣག་མོའི་བྱིས་པ་ནི།
རང་གི་སྣག་གི་ཡང་ཚ་ཟེར།།
དེ་རྣམས་སྤུན་མཆེད་ཤ་ཉེ་ཡིན།།
གཉེན་འབྲེལ་གྱི་སྐོར།
བཟའ་ཟླ་ཕོ་ལ་ཁྱོ་བོ་དང༌།།
བཟའ་ཟླ་མོ་ལ་ཆུང་མ་ཟེར།།
ཁྱོ་གའི་གཅེན་དང་གཅུང་པོ་ནི།།



བློ་འབྱེད་ཀློག་དེབ་དཔེ་ཚོགས།l o36
རང་གི་ཆུང་མའི་སྙིད་པོ་ཡིན།།
ཁྱོ་གའི་ཨ་ཅེ་ནུ་མོ་ནི། །
ཆུང་མའི་སྙིད་མོ་ཆེ་ཆུང་ཟེར།།
དེ་བཞིན་ཆུང་མའི་མིང་སྲིང་ཡང་།།
ཁྱོ་གའི་སྙིད་པོ་སྙིད་མོ་ཡིན།།
ཆུང་མའི་ཕུ་བོ་ནུ་བོ་ནི།།
རང་གི་ཁྱོ་གའི་སྐུད་པོ་དང་།།
ཁྱོ་གའི་གཅེན་མོ་གཅུང་མོ་ནི།།
རང་གི་ཆུང་མའི་སྐུད་མོ་ཡིན།།
ཆུང་མའི་ཕ་དང་མ་གཉིས་ལ།།
ཁྱོ་བོས་གྱོས་པོ་གྱོས་མོ་ཟེར། །
དེ་བཞིན་ཁྱོ་གའི་ཕ་མ་གཉིས།།
ཆུང་མས་སྒྲུག་པོ་སྒྲུག་མོ་ཟེར།།
དེ་རྣམས་རང་གི་གཉེན་འབྲེལ་ཡིན།།
རིགས་རྒྱུད་སྐོར་གྱི་མིང་།
རང་ནས་མར་ལ་རིམ་པ་བཞིན།།
རང་གི་བྱིས་པར་བུ་བུ་མོ།།
དེའི་འོག་ཚ་བོ་ཚ་མོ་དང་།།
དེ་ཡི་བྱིས་པ་ཡང་ཚ་ཡིན།།
ཡང་ཚའི་བྱིས་པར་གཞི་ཚ་གསུམ་ཚ་དང་།།



བྱིས་པའི་རབ་བྱེད།[ 037
གཞི་ཚའི་བྱིས་པར་གོས་ཚ་ཟེར།།
གོས་ཚའི་བྱིས་པར་གྲོས་ཚ་ཟེར།།
དེ་རྣམས་རང་ནས་མར་དེད་པའི། །
རང་གི་རིགས་རྒྱུད་མི་རབས་བདུན།།
བུ་མོའི་ཁྱོ་བོ་མག་པ་དང༌།།
བུ་ཡི་ཆུང་མར་མནའ་མ་ཟེར།།
ཐ་སྙད་ཐོར་བུའི་སྐོར།
གཞན་ཡང་ཕ་བུར་ཕ་སྤད་དང་།།
མ་དང་བུ་མོར་མ་སྨད་ཟེར།།
རང་དང་མེས་པོར་མེས་དབོན་དང༌།།
རང་དང་ཨ་ཁུ་ཁུ་དབོན་ཡིན།།
རང་དང་ཞང་པོ་ཞང་དབོན་དང་།།
མ་དང་ཞང་པོ་མ་ཞང་ཡིན།།
ཕ་རྒྱུད་གཉེན་ཚན་ཕ་ཚན་དང་།།
མ་རྒྱུད་གཉེན་ཚན་མ་རྒྱུད་ཡིན།།
རང་གི་མིང་སྲིང་སྤུན་མཆེད་དང་།།
རང་གི་བུ་ཚ་རིགས་རྒྱུད་ཡིན།།
དེ་ལྟར་རིགས་རུས་ཆོ་འབྲང་གི།
འབོད་མིང་གསལ་པོ་མ་ཤེས་ན།།
རང་མཚང་ཡིན་ལ་གཞན་གྱིས་འཕྱ།།



བློ་འབྱེད་ཀློག་དེབ་དཔེ་ཚོགས།[ o38
དེ་ཕྱིར་མ་ནོར་ཤེས་པར་གྱིས།།
ཞེ་སའི་འབོད་མིང་།
ཡོན་ཏན་ལོའམ་ཐོབ་ཐང་དང་།།
དྲིན་ཅན་དག་ལ་གུས་མཚོན་ཕྱིར།།
རང་ལས་མཐོ་དང་མཉམ་པ་ལ།།
ཞེ་ས་སྦྱར་ཚུལ་མདོར་ཙམ་བརྗོད།།
ཕ་ལ་ཡབ་དང་མ་ལ་ཡུམ།།
མིང་ལ་མཚན་དང་ལུས་ལ་སྐུ།།
མགོ་ལ་དབུ་དང་ངོ་ལ་ཞལ། །
མིག་ལ་སྤྱན་དང་རྣ་བར་སྙན།།
སྣ་ལ་ཤངས་དང་ཁ་ལ་ཞལ།།
སོ་ལ་ཚེམས་དང་ལྕེ་ལ་ལྗགས།།
སྐེ་ལ་མགུལ་དང་ལག་ལ་ཕྱག །
རྐང་ལ་ཞབས་དང་ངོར་ཞལ་རས།།
སེམས་ལ་ཐུགས་དང་སྐད་ལ་གསུང་།།
མདུན་ལ་དྲུང་དང་འཁྱག་ལ་བསིལ།།
བསམ་ལ་དགོངས་དང་ཤེས་ལ་མཁྱེན།།
ལྟ་ལ་གཟིགས་དང་ཉན་ལ་གསན།
ཁྱོད་ལ་ཁྱེད་དང་ཁོ་ལ་ཁོང་།།
འགྲོ་ལ་བྱོན་དང་འདུག་ལ་བཞུགས།།



བྱིས་པའི་རབ་བྱེད།[ o39
ལངས་ལ་བཞེངས་དང་ཉལ་ལ་གཟིམས།།
ཟ་ལ་གསོལ་དང་འཐུང་ལ་བཞེས།།
ཇ་ལ་གསོལ་ཇ་ཆང་གསོལ་ཆང་།།
སྦྱིན་ལ་ཕུལ་དང་ཁུར་ལ་སྣོམ།།
གྱོན་ལ་མནབས་དང་འོང་ལ་ཕེབས།།
དགའ་ལ་དགྱེས་དང་སྐྱོ་ལ་སུན།།
སྐྱེ་ལ་འཁྲུངས་དང་ཤི་ལ་འདས།།
ངུ་ལ་བཤུམ་དང་བགད་ལ་བཞད།།
འདྲི་ལ་ཞུ་དང་བཤད་ལ་གསུངས།།
སྦྱིན་ལ་གནང་དང་ལས་ལ་མཛད།།
ནད་ལ་སྙུང་གཞི་ན་ལ་སྙུང་།།
བསད་ལ་དགྲོང་དང་ཤི་ལ་གཤེགས།།
བུ་དང་བུ་མོར་སྲས་སྲས་མོ།།
ཞྭ་ལ་དབུ་ཞྭ་སྐྲར་དབུ་སྐྲ།།
ལུས་ཀྱི་གོས་ལ་ན་བཟའ་སྟེ།།
སྐ་རགས་མིང་དུ་སྐུད་ཆིངས་དང་།།
རྐང་ཐང་ལ་ནི་ཞབས་ཐང་བརྗོད།།
ཁ་སྤུ་ལ་ནི་ཞལ་ཚོམ་དང་།།
སྡོད་ཁང་ལ་ནི་གཟིམ་ཆུང་ཟེར།།
གཉིད་དུ་ཡུར་ལ་གཟིམས་གུག་དང་།།
རྨི་ལམ་ལ་ནི་གཟིམས་ལམ་ཟེར།།



བློ་འབྱེད་ཀློག་དེབ་དཔེ་ཚོགས།[ 040
ཉལ་ཆས་དག་ལ་གཟིམས་ཆས་དང་།།
པར་རྒྱག་པ་ལ་སྐུ་པར་སྒྲོན།།
ལན་རྒྱག་པ་ལ་ལན་སྐྱོན་ཟེར།།
ལྟ་ཚུལ་ལ་ནི་གཟིགས་ཚུལ་དང་།
ལྟ་སྐོར་བྱེད་པར་གཟིགས་སྐོར་ཟེར།།
ཁྲོ་བའི་མིང་ལ་དགོངས་པ་ཚོམས།།
གཤེ་གཤེ་བཏང་བར་བཀའ་བཀྱོན་གནང་།།
བཟོད་སྒོམ་ཞུ་བར་དགོངས་དག་ཞུ།།
མི་ཚེ་ལ་ནི་སྐུ་ཚེ་དང་།།
ཤེས་རབ་ལ་ནི་མཁྱེན་རབ་ཟེར།།
ཤེལ་མིག་ལ་ནི་སྤྱན་ཤེལ་དང་།།
མིག་ཆུ་ལ་ནི་སྤྱན་ཆབ་ཟེར།
ཆུ་ཡི་མིང་ལ་ཆབ་དང་ནི།།
ཆུ་ཡི་མཆོད་པར་ཡོན་ཆབ་ཟེར།།
གཅིན་གཏོང་ཕེབས་པར་ཆབ་བསང་དང་།།
ཤི་བའི་རོ་ལ་སྐུ་གདུང་ཟེར།
རྒྱུ་བདག་མིང་ལ་ཕྱག་མཛོད་དང་།།
བཟའ་ཟླ་ལ་ནི་ལྷ་ལྕམ་དང་།།
སྤྲུལ་སྐུའི་བླ་མར་ཡོངས་འཛིན་ཞུ།
བཞོན་པའི་རྟ་ལ་ཆིབས་རྟ་དང༌།།
རྟ་ལ་ཆིབས་པ་རྟར་ཞོན་ནམ།།



བྱིས་པའི་རབ་བྱེད།[ 041
ཆིབས་ནས་འགྲོ་བར་ཆིབས་བསྒྱུར་ཟེར།།
སྐྲ་བྲེག་པ་ལ་དབུ་སྐྲ་བསིལ།།
བྲིས་པའི་ཡི་གེར་ཕྱག་བྲིས་བརྗོད།།
ངོ་ཐུག་པ་ལ་མཇལ་འཕྲད་དང་།།
ཁྲུས་བྱེད་པ་ལ་ཁྲུས་གསོལ་ཟེར།།
འགོ་ཁྲིད་ལ་ནི་དབུ་ཁྲིད་དང་།།
འགོ་གཙོ་ལ་ནི་དབུ་གཙོ་བརྗོད།།
ལག་པ་མགོར་བཞག་ཕྱག་དབང་དང་།།
འགོ་འཛུགས་པ་ལ་དབུ་འཛུགས་སམ།།
འགོ་ཚུགས་པ་ལ་དབུ་བརྙེས་ཟེར།།
མགོ་ཡི་རྒྱན་ལ་དབུ་རྒྱན་དང་།།
སྐེ་ཡི་རྒྱན་ལ་མགུལ་རྒྱན་ཟེར།།
གཅོད་བྱེད་གྲི་ལ་ཕྱག་ཤན་དང་།།
དཀའ་སོང་ཞེས་པར་འོ་བརྒྱལ་ཟེར།།
བསྐྲུན་པ་ལ་ནི་བཞེངས་པ་དང་།།
ཁས་བླངས་པ་ལ་ཞལ་གྱིས་བཞེས།།
དོ་ཁུར་བྱེད་པར་ཐུགས་ཁུར་དང་།།
སེམས་ཀྱིས་ངེས་པར་ཐུགས་ཀྱིས་དགོངས།།
བསམ་འཆར་ལ་ནི་དགོངས་འཆར་དང་།།
སྤུན་ཟླའི་མིང་དུ་སྐུ་མཆེད་འབོད།།
མགྲོན་འབོད་པ་ལ་གདན་འདྲེན་ཞུ།།



བློ་འབྱེད་ཀློག་དེབ་དཔེ་ཚོགས།[ 042
བྱ་དགའ་སྟེར་ལ་གསོལ་རས་གནང་།།
ལུས་ཁམས་མིང་ལ་སྐུ་ཁམས་དང་།།
མིང་བཏགས་པ་ལ་མཚན་གསོལ་ཟེར།།
(ཁམས་སྨྱོན་བྱམས་པ་བློ་བཟང)



བྱིས་པའི་རབ་བྱེད།[ 043
བཅོ་ལྔ། ཅང་ཤེས་རྟ་ཡི་རྣམ་གཞག
ཁ་དཀར་རྐྱང་རྒྱུད་ལས་འཕོས་པའི།།
རྟ་ཡི་མིང་འདོགས་རྣམ་གཞག་དག །
བསྡུས་པའི་ཚུལ་གྱིས་འཆད་པར་བྱ།
རྟ་ཡི་མཆོག་གྱུར་ཅང་ཤེས་དང་།།
རྟ་མཆོག་གྱི་ལིང་འདོ་རིག་རྟ།།
དེའི་ལུས་སྤུ་མདོག་ཡོངས་ནག་ན།།
ནག་ནག་རྟ་ནག་རོག་རོག་དང་།།
རྟ་འོལ་བ་དག་བརྗོད་ལ་དེའི།།
གདོང་ལ་གྲྭ་ཆུང་ཡོད་པ་ལ། །
ནག་ནག་འཛི་ཅན་ཟེར་བའོ།།
གྲྭ་དེ་ཆེ་ན་གྲྭ་ཅན་ཟེར།།
རྟ་ལུས་ཁ་དོག་དམར་སེར་དུ།།
ཡོད་ལ་རྐྱང་རྐྱང་ཟེར་བ་ལས།།
དེའི་མདོག་ཅུང་ནག་རྐྱང་ནག་དང༌།།
ཅུང་དམར་རྐྱང་དམར་ཅུང་སེར་ལ།།
རྐྱང་སེར་ཅུང་དཀར་རྟ་བོ་ལ།།
རྐྱང་དཀར་ཁ་དཀར་ལུང་དཀར་ཟེར།།
རྟ་ལུས་ས་དམར་སྤུ་མདོག་ཅན།།



བློ་འབྱེད་ཀློག་དེབ་དཔེ་ཚོགས།| o44
ཁམ་ཁམ་ཟེར་ལ་ཅུང་ནག་ན།།
ཁམ་ནག་ཅུང་དམར་ཁམ་དམར་དང་།།
རྐང་དཀར་དག་ལ་མཚལ་ལུ་ཟེར།།
རྟ་མདོག་སྔོ་ལ་དཀར་ཤས་ཆེར།།
གྲོ་གྲོ་སྔོ་སྔོ་སྔོ་ནག་ཟེར།།
སྤུ་མདོག་ནག་ལ་ཁ་མིག་སྐྱར།།
གྲོ་དམར་ཁྱི་མདོག་བོའུ( སྦྲེལ)ནག་དང་།།
རྟ་བྲ་བོ་དག་བརྗོད་པར་བྱ།།
རྟ་ཡི་སྤུ་མདོག་དཀར་བ་ལ།།
དཀར་དཀར་རྟ་དཀར་ཟེར་བ་དང་།།
སྤུ་མདོག་སེར་པོར་ཡོད་པ་ལ།།
སེར་སེར་ངང་བ་རག་རག་ཟེར།།
རྟ་མདོག་དམར་སྐྱར་སྔོ་ཤས་ཅན།།
ར་རི་ར་དམར་དག་ཟེར་ཏོ།།
དྲུག་སོགས་རྒྱབ་ན་དཀར་ནག་གི།
ཐིག་ལེ་ཅན་ལ་ཆར་ལུ་ཟེར།།
རྟ་ཡི་གདོང་ན་དཀར་ཐིག་དག
ཡོད་ལ་འཛི་ཅན་དཀར་པོ་ཆེར།།
གྲྭ་ཅན་དེ་གཡོན་གྲྭ་གཡོན་དང་།།
གྲྭ་དེ་ཁར་ཐོན་གཱ་ཤོ་ཟེར།།
དཀར་བའི་ཆ་དེ་རྐང་ལག་ཏུ།།



བྱིས་པའི་རབ་བྱེད།[ 045
མཆིས་ལ་རྐང་དཀར་ལག་དཀར་དང་།།
གཞན་ཡང་སོག་དཀར་རྟ་ཁྲར་ཡོད།།
རྔོག་རྫིག་རྔོག་ཕྲ་རྔོག་གཡོ་དང་།།
རྔོག་འདྲུད་དང་ནི་གཡང་རྭ་ཅན།།
རྔ་གཡོན་རྔ་རྡུམ་རྔ་འདྲུད་དང་།།
རྔ་རྫིག་རྔ་ཕྲའི་མིང་འདོགས་བྱེད།།
བཙས་ནས་ལོ་གཅིག་ཚད་རྟེའུ།།
ལོ་གཉིས་ཐོར་བུ་ཐོར་མོ་ཟེར།།
ཕྱེད་དང་གསུམ་ལོར་མདུན་སོ་གཉིས།།
འབྱུང་བས་སོ་གཉིས་ཟེར་བ་དང་།།
ཕྱེད་དང་བཞི་ལོར་མདུན་སོ་ཡི། །
བར་མ་འབྱུང་བས་ཕོག་བཞི་ཟེར།།
ཕྱེད་དང་ལྔ་ལོར་མདུན་སོ་ཡི།།
ཐ་མ་འབྱུང་བས་གཅིག་པ་ཟེར།།
མདུན་སོ་གཉིས་ཀར་ནག་ཆགས་པར།།
གཉིས་པ་ཟེར་ལ་མདུན་པར་མར།།
ནག་ཆགས་གསུམ་པ་ཟེར་བའོ།།
མདུན་སོ་ཐ་མར་ནག་ཆགས་ལ།།
བཞི་བ་ཟེར་ལ་ལོ་ན་བརྒྱད།།
དེ་ནས་མདུན་སོར་སེར་པོ་ཆགས།།
ལྔ་བ་ཟེར་ཏེ་ལོ་དགུའི་ནང་།།



བློ་འབྱེད་ཀློག་དེབ་དཔེ་ཚོགས།[046
སེར་པོ་བར་མར་ཆགས་པ་ལ།།
དྲུག་ཀ་ཐ་མར་ཆགས་པ་དེར།།
བདུན་པ་ཟེར་ཏེ་ལོ་བཅུ་གཅིག །
དེ་བཞིན་དཀར་པོ་མཆིང་བུའི་མདོག །
སྦྲང་མདོག་དུང་འདྲ་གཏུན་འདྲའི་ཉམས།།
མདུན་བར་ཐ་སོར་ཆགས་རིགས་བསྒྲེ།
རྟ་རྒས་རྟ་རྒན་རྒོད་རྒན་ཟེར།།
རྟ་ཕོ་ཕྱ་བྱས་རྟ་བཏོག་དང༌།།
ཕྱ་མ་བྱས་ལ་གསེབ་ཟེར་ཏོ།།
རྟ་མོ་ཆུང་ལ་རྒྱ་མོ་དང་།།
ཆེ་ལ་རྒོད་མ་རྟ་ཕོ་ཆུང་།།
རྐྱེའུ་ཟེར་ཆེ་ལ་རྟ་ཟེར་ཏོ།།
རྒོད་མ་འཁྲིག་འདོད་བྱེད་པ་ལ།།
རྒོད་མ་རྟེའུར་འགྲོ་བ་ཟེར།།
གསེབ་ཀྱིས་རྒོད་མར་འཁྲིག་སྤྱོད་ལ།།
གསེབ་རྭ་བྱེད་དང་བལྟས་ཀྱང་ཟེར།།
རྟ་དང་རྒོད་མའི་ཁྱུ་དག་ལ།།
རྟ་ཁྱུ་ལ་ལོ་དག་ཀྱང་བརྗོད།།
རྟ་ཡིས་འབོད་སྐད་འཚེར་བ་དང་།།
དྲག་ཏུ་འབོད་སྐད་འཚེར་སྐོར་ཟེར།།
སྣ་ལས་དབུགས་ཕུད་སྣ་ཧུར་བྱེད།།



བྱིས་པའི་རབ་བྱེད།[ o47
འཇིགས་ནས་ལྡིང་ལ་འདྲོགས་ཟེར་ཏོ།།
སོས་བཏབ་སོ་བཏེགས་སྨྲར་ཁ་ཟེར།།
རྐང་བས་གཞན་ལ་བརྡུང་བ་དེར།།
འཕྲ་བརྒྱབ་འཕྲ་ཁ་འཕྲ་གཡུག་ཟེར།།
ལག་པས་ས་བརྐོ་བྱེད་པ་ལ།།
ལག་འབྲད་དག་ཀྱང་བརྗོད་པའོ།།
གསེབ་ཀྱི་མཚན་མར་བདུང་ཟེར་ལ།།
ཕོ་བར་ལུང་དང་གཅིན་རྟོག་ལ།།
སྦངས་དང་རྟེའུ་ལུད་རྟེའུ་རྔ་ཟེར།།
རྟ་ཡི་འགྲོས་ལ་འདུར་འགྲོ་བཞུད།།
གོམ་པ་འགྲོ་དང་རྒྱུགས་མཆོངས་ལྡིང་།།
སུག་རྒྱག་པ་དང་སྒུལ་བྱེད་དོ།།
ཟེ་ཡི་སྤུ་ལ་རྔོག་མ་དང་།།
ལུས་རྒྱབ་སྤུ་ལ་རྟ་སྤུ་དང་།།
རྔ་མའི་རིང་སྤུར་རྟ་རྔ་དང་།།
ཐོད་ཀྱི་སྤུ་རིང་ཕུམ་ཕུམ་མོ།།
མཐུར་དང་མཐུར་མགོ་མཐུར་མདའ་དང་།།
སྲབ་དང་སྲབ་མགོ་སྲབ་སྐྱོགས་དང་།།
སྲབ་མདའ་ཕུམ་གནོན་གདོང་ཐུར་དང་།།
ལྕེ་མདུད་ཁ་དམུར་འོག་ཐག་གོ།
སྒ་དང་སྒ་སྟན་སྒ་གཡོག་གློ།



བློ་འབྱེད་ཀློག་དེབ་དཔེ་ཚོགས།[ 048
སྙེད(ཆེད)དང་གོང་ཐག་ཡོབ་ཆེན་དང་།།
སྒ་ཡི་སྔ་རུ་ཕྱི་རུ་དང་།།
སྒ་ཉག་སྔ་རུ་ཕྱི་རི་དང་།།
སྒ་ཉག་སྒ་ལྡེབས་སྒ་འབོལ་དང་།།
སྒ་འབོལ་སྒ་ཐོར་སྒ་ཁེབས་དང་།།
སྒ་གནོན་ཏེབ་ཙེ་ཤ་ཐག་གོ། །
སྒྲོག་ལ་ཚལ་སྒྲོག་གསུམ་སྒྲོག་གཉིས།།
ཁེར་ཞོན་འཕོངས་རེས་གསུམ་འཕོངས་དང་།།
རྟ་ར་རྟ་གདང( རྡང）བྲེ་ཁབ་ཟེར།།



བྱིས་པའི་རབ་བྱེད།[ 049
བཅུ་དྲུག སྒོ་ཕྱུགས་ནོར་གྱི་རྣམ་གཞག
སྔོན་གྱི་བོད་མིས་ལས་རྩོལ་ཐབས་ཀྱིས་ནི།།
བྲེ་སེར་འབྲོང་དག་བཀུགས་ནས་སྒོ་ཕྱུགས་བྱས།།
བོད་ཡུལ་ལས་གཞན་མེད་པའི་ཁྱད་ནོར་དང་།
རང་གི་འཚོ་རྟེན་འཆའ་སའི་གཞི་ཡང་ཡིན།།
འདི་ཡི་སྤྱི་མིང་ལ་ནི་ནོར་གནག་དང་།།
ནོར་དང་ཟོག་ཅེས་བརྗོད་ལ་དེའི་མིང་འདོགས།།
ལུས་ནག་མཆུ་སྐྱ་ཟེ་སྐྱུར་བྲེ་སྐྱ་དང་།།
ལུས་ནག་མཆུ་སྐྱ་རྭ་ཅན་བྲེ་ཏུར་ཟེར།།
ལུས་ནག་མཆུ་ནག་རྭ་ཅན་རོག་ཏུར་དང་།།
ལུས་ནག་དཔྲལ་དཀར་ཆུང་ལ་འཛི་ཏུར་དང་།།
ལུས་ནག་དཔྲལ་དཀར་ཆེ་ལ་གཱ་ཏུར་དང་།།
ལུས་ནག་མཆུ་སྐྱ་དཔྲལ་དཀར་ཆེར་རྒྱ་ཏུར།།
མཆུ་སྐྱ་དཔྲལ་དཀར་ཆུང་ལ་བྲེ་འཛི་དང་།།
མཆུ་ནག་རྭ་མེད་ནག་རིལ་ནག་རྡོག་ཟེར།།
མཆུ་དམར་དཔྲལ་དཀར་ཆེ་ལ་གྲྭ་དམར་ཟེར།།
ཟེ་དཀར་རྭ་ཡོད་ཅན་ལ་ཟེ་ཏུར་ཟེར།
ཟེ་དཀར་དཔྲལ་དཀར་རྭ་མེད་ཟེ་རྡོག་ཟེར།།
གཞི་ནག་ཕོ་བ་སྒལ་བ་བརླ་དང་རྐང་།།



བློ་འབྱེད་ཀློག་དེབ་དཔེ་ཚོགས།[ o50
དཀར་པོ་ཡོད་ན་ཕོ་དཀར་རྒ་ཁྲ་དང་།།
བརླ་ཁྲ་རྒྱུད་ཁྲ་རྐང་དཀར་དག་ཀྱང་ཟེར།།
རྭ་འཁྲེལ་གྱེན་འགྲེང་ཅན་ལ་རྭ་ཀོར་དང་།
རྭ་གཉིས་འཁྱོག་ལ་སྒུར་བར་རྭ་སྒུར་དང་།
རྭ་གཅིག་འགྲེང་ལ་གཅིག་སྒུར་རྭ་འདྲུད་ཟེར།།
རྭ་སྐྱེས་ཐུང་ལ་གུག་ཅིང་རྩེ་རྡུངས་པར།།
རྭ་ཏོ་རྭ་ལོ་མོན་ཏོ་དག་ཀྱང་ཟེར།། །
ཟེ་རྔ་དཀར་ལ་ཟེ་ཁྲ་རྔ་དཀར་ཟེར།།
སྤྱིར་ལུས་སེར་ལ་སྨུག་མདངས་ཅན་གྱི་ཟོག །
ཁམ་པ་སེར་ཏོ་ངང་བ་དག་ཀྱང་བརྗོད།།
ལུས་སེར་སྨུག་མདངས་རྭ་ཅན་ངང་ཏུར་ཟེར།།
སྤྱིར་ལུས་སྔོ་ལ་ཅུང་ནག་སྔོ་ཏོ་ཟེར།།
རྭ་མེད་སྔོ་རྡོག་རྭ་ཡོད་སྔོ་ཏུར་ཟེར།།
བཙས་མ་ཐག་དང་ལོ་གཅིག་ཡུན་གྱི་ཟོག ། །
བེའུ་ཟེར་ལ་ལོ་གཉིས་ཡ་རུ་དེར།།
ཕོ་ཡར་ཡ་རུ་མོ་ཡར་ཡར་མོ་ཟེར།།
ལོ་གསུམ་ཤད་ཟེར་ཤད་དང་ཤད་མོར་དབྱེ།།
བེའུ་སོ་ཆུང་གྲལ་མཉམ་ལས།།
དཀྱིལ་ནས་སོ་ཆེན་གཉིས་བྱུང་བར།།
ལོ་བཞི་སོ་གཉིས་ཐོལ་མ་གཡུ་གུར་ཕྱེ།།
ལོ་ལྔར་སོ་བཞི་འབྲི་ཐོལ་གཡག་སར་ཟེར།།



བྱིས་པའི་རབ་བྱེད།[ 051
ལོ་དྲུག་ཁ་གང་སོ་དྲུག་འབྲི་གཡག་ཚད།།
ལོ་བདུན་ཁ་གང་ལོ་གཅིག་རིམ་པར་བརྩི།།
ཁལ་འགེལ་གཡག་ལ་སྣ་མ་ཟེར།།
ཤ་རྒྱས་ཟོག་ལ་སྐམས་དང་འབྲི་སྐམས་དང་།།
གཡག་སྐམས་བེའུ་མེད་འབྲི་ལ་འཆའ་འབྲི་ཟེར།
འབྲི་གཡག་རྒས་པར་འབྲི་རྒན་གཡག་རྒན་ཟེར།།
ཟོག་ཁ་མུག་མུག་འགུལ་ལ་ལྡད་བྱེད་ཟེར།།
འབྲི་ལ་ཁྱེའུ་སྐྱེས་པར་བེའུ་བཙས་ཟེར།།
གཡུ་གུའི་བརླིག་སྒང་བཅད་པར་ཕྱ་བྱས་ཟེར།།
གཡུ་གུ་ཕྱི་མ་བྱས་ལ་འཁྲིག་གཡག་ཟེར། །
འབྲི་མོས་འཁྲིག་གཡག་འཚོལ་ལ་འབྲི་རྣོ་ཟེར།།
འཁྲིག་གཡག་གིས་འབྲི་འཚོལ་ལ་འདེད་དང་ལྟོས།།
འབྲི་མོ་སྦྲུམ་མར་བེའུ་མ་བེའུ་ཡོད་ཟེར།།
འབྲི་མོ་རྒྱ་ཀྱང་བེའུ་མ་ཆགས་པར།།
ཡང་བསྐྱར་རྒྱ་ལ་འབྲི་རྩེན་རྩེ་པ་ཟེར།།
ལོ་ལོར་བཙས་ཐུབ་འབྲི་ལ་རྐྱང་བཙས་ཟེར། །
ལོ་གཅིག་བཙས་ལ་ལོ་གཅིག་མ་བཙས་རུང་།།
བཞོ་ཐུབ་འབྲི་མོར་ཡར་མ་ཡར་བསྡད་ཟེར།།
ལོ་གཅིག་བཙས་ནས་ལོ་གཉིས་མ་བཙས་ཀྱང་།།
བཞོ་བཀོལ་ཆོད་ལ་གསུམ་ཡར་བསྡད་པ་ཟེར།།
བཙས་བེའུ་ཤི་ཡང་བཞོ་ཐུབ་ལག་ཡར་ཟེར།།



བློ་འབྱེད་ཀློག་དེབ་དཔེ་ཚོགས།[ o52
བེའུ་འཆི་བཙས་བྱེད་ལ་ཕྱིས་བཙས་ཟེར།།
ཟོག་གི་རྒྱབ་ལས་བྱུང་བའི་སྤུ་འཇམ་དེར།།
ཁུལ་དང་ཁུ་ལུ་ཕོ་བ་རྔ་མ་ལས།།
ཐོན་པའི་སྤུ་དེར་རྩོད་པ་བྲེག་རྩིད་འབལ།
ཟོག་ཆུག་ལྕི་བ་དེ་བསྐམས་ཨོང་བ་དང་།།
ཟོག་གཅིན་རྫོང་དང་རྫིང་བྱས་རྫབ་ཆུའོ།།
འབྲིའི་ནུར་ཐོག་མར་བྱུང་བའི་འོ་མ་ལ།།
སྤྱི་ཟེར་དེར་རྗེས་བྱུང་དག་འོ་མའོ།། །
འོ་མ་མ་བསྐོལ་ཁར་ཆགས་རློན་ཁེབ་དང་།།
འོ་མ་བསྐོལ་ནས་འཁྱག་ཆགས་ཁེབ་རུ་ཟེར།།
འོ་མ་བསྐོལ་ནས་ཚ་རན་སྐྱུར་བརྒྱབ་སྟེ།།
གོས་ཀྱིས་དཀྲིས་ཏེ་བསྙལ་ཐོན་ཟས་མཆོག་ཞོ།།
འོ་མ་བསྲུབས་ནས་མར་དང་དར་བ་བྱུང་།།
དར་བ་བསྐོལ་ནས་ཆུར་བ་ཆུར་ཁུ་ཐོན།།
ཟོག་གི་ཟོག་ལ་འབོད་པར་ངུར་ཞེས་ཟེར།།
ཟོག་ཟོག་འགྲན་དང་མཚར་འབོད་བྱེད་པ་ལ།།
ཧུར་བཏང་འཐབ་ལ་རྭ་ཁ་གདོང་ཁ་ཟེར།།
ཕན་ཚུན་རྩེ་བའི་ཚུལ་གྱི་རྭ་ཁ་ལ།།
རྭ་རྩེ་དང་ནི་རྭ་རྩེད་བྱེད་པ་ཟེར།།
སར་འགྲེ་རྭ་གཡུག་བྱེད་ལ་ས་རྭ་ཟེར།།
བེའུ་འབྲི་མོར་བསྣུན་ལ་བེའུ་སྤུད(སྤྲད）ཟེར།།



བྱིས་པའི་རབ་བྱེད།[ 053
འབྲི་མོས་འོ་མ་བཞོར་བཅུག་འབྲིས་སྤུད་ཟེར།
འབྲིར་བེའུ་ཐེངས་གཉིས་སྤྱད་དེ་བཞོ་བ་ལ།།
འོར་སྤུད་ལེན་པ་དག་ཀྱང་ཟེར་བའོ།།
འབྲིས་བཞོར་མ་བཅུག་འབྲིའི་རྫིང་ཁར།
དབུགས་སྤུར་བྱེད་ལ་དབུགས་བྱིན་ཟེར་ཐབས་སྤྱོད།།
འབྲི་དང་གླང་ཕོ་བསྡེབས་ལས་རོག་ཙེ་འབྱུང་།།
རོག་ཚེ་དེ་ལ་མཛོ་དང་མཛོ་མོ་གཉིས།།
མཛོ་ཆུང་དག་ལ་བ་ཡེ་མཛོ་ཏེ་དང་།།
མཛོ་མོ་ཆུང་ལ་བ་མོ་བ་ཏེ་ཟེར།།
ལུས་ནག་ཟེ་དམར་མཆུ་སྐྱར་བྲེ་དམར་ཟེར།།
མཛོ་མོ་གཡག་བསྡེབས་བེའུ་གཡག་རྟོལ་དང་།
མཛོ་མོ་གླང་བསྡེབས་བེའུར་གླང་རྟོལ་ཟེར།།
བལ་རྩིད་ལག་རྩལ(འཆིང) ཟོག་གཉིས་ལག་གཡས་གཡས།
འབྲེལ་བཅིང་བྱེད་ལ་ལག་སྦྲེལ་སྦྲེལ་བ་ཟེར།།
ཟོག་གཅིག་ལག་གཉིས་བཅིངས་ལ་ལག་ལྡེའུ་དང་།
ལག་གཉིས་བར་ཕྱེ་བསྒྲིལ་ལ་རྒྱུགས་རྩ་དང་།
ལག་གཉིས་གཤིབ་བཅིངས་བརྒང་རྩེ་བརྒྱབ་པ་དང་།
སྐྱིད་པ་དང་ནི་རྐང་རྩར་ལག་རྩ་ཡིས།།
བར་ཕྱེ་བཅིངས་ལ་རྒྱུད་རྩ་བརྒྱབ་པ་ཟེར།།
གཡག་གཉིས་སྣ་ཐག་གིས་སྒྲིལ་སྣ་སྦྲེལ་དང་།
ཟོག་གཉིས་སྐུ་གཉིས་ཐག་པས་བར་ཕྱེད་སྦྲེལ།།



བློ་འབྱེད་ཀློག་དེབ་དཔེ་ཚོགས།[ 054
སྐེ་སྦྲེལ་ཟེར་ལ་ཟོག་གཅིག་སུག་བཞི་དག །
ཐག་པས་བསྡམས་ཏེ་འགྱེལ་བཅུག་བཀྱིག་པ་ཟེར།།
སྣ་ལ་བརྒྱུས་པའི་ཐ་གུར་སྣ་ཐུག་དང༌།།
སྐེ་གོན་འཛིན་བྱེད་ཐ་གུར་སྐེ་ལུང་དང་།།
རྣར་བཏགས་སྐུད་པར་རྣ་སྐུད་རྣ་ཚར་ཡོད།།
ཟོག་ཀོ་ཡར་ཀོ་བེའུ་ལྤགས་གྲོད་པུ་མཚེར།།
མཆིན་དྲི་ཕོ་གསུས་རྫི་ཤ་ཁྲ་ལོ་གཡིས།།
ལིང་ག་ཚིལ་དང་རྒྱུ་མ་བྲང་ཚང་ར།།
རྩིབ་ལག་བཞི་འབྲིང་བལྡད་རྡོ་རྩིབ་གུ་དང་།།
ཀླད་པ་སྒལ་རྣག་རྐང་ཁྲག་གློ་དག་གོ།



བྱིས་པའི་རབ་བྱེད།l o55
བཅུ་བདུན། གཡང་དཀར་ལུག་གི་རྣམ་གཞག
བོད་མིས་ཐབས་ཀྱིས་རི་དྭགས་གནའ།།
སྒོ་ཕྱུགས་སུ་འགུགས་གཡང་དཀར་ལུག །
བོད་ཀྱི་ཁྱད་ནོར་ཡིན་པའི་ཕྱིར།།
དེ་ཡི་མིང་འདོགས་སོགས་འཆད་བྱ།
མིང་འདོགས་གཙོ་བོར་མགོའི་ཁ་དོག །
དེ་ནས་རྭ་རྣ་ལུས་སྟོད་སྒའི། །
དབྱིབས་དང་ཁ་དོག་ལ་འཛིན་ཕྱིར།།
རྭ་ཡོད་གདོང་དང་མིག་དང་མཆུར།།
སྐྱ་སེར་ཆུང་ཡོད་རྒྱ་རྭ་ཟེར།།
དེ་ཡི་སྐྱ་སེར་ཁ་དོག་དེ།།
ནག་ཤས་ཆེ་ལ་རྒྱ་སེར་རྒྱ་རྭ་སྐྱ་ཧར་ཡོད།།
རྭ་ཡོད་གདོང་དང་མིག་དང་མཆུར།།
ནག་ཁྲར་ཡོད་ན་ཁྲ་རྭ་ཟེར།།
རྭ་ཡོད་གདོང་མདོག་དམར་སྐྱ་ལ།།
ཁམ་ར་ཁམ་དམར་དག་ཀྱང་བརྗོད།།
དེ་ཡི་དམར་སྐྱའི་ཁ་དོག་དེ།།
ནག་ཤས་ཆེ་ལ་ཁམ་ནག་ཟེར།།
དེར་ཡང་ཁམ་སེར་ཁམ་སྐྱ་ཡོད།།



བློ་འབྱེད་ཀློག་དེབ་དཔེ་ཚོགས།| o56
རྭ་ཡོད་གདོང་མདོག་སྨུག་ནག་ཏུ།།
ཡོད་ལ་བོའུ (སྦྲུལ) རཱ་བོའུ (སྦྲུལ) ནག་ཟེར།།
རྭ་ཡོད་གདོང་མདོག་ནག་དམར་དུ།།
ཡོད་ལ་རོག་རྭ་རོག་ནག་ཟེར།།
རྭ་ཡོད་གདོང་མདོག་ཐལ་སྐྱ་རུ།།
མཆིས་ལ་སྔོ་རྭ་སྔོ་ནག་ཟེར།།
རྭ་ཡོད་མགོ་མདོག་ནག་རྐྱང་དུ།།
མཆིས་ལ་ནག་རྭ་སྨུག་རྭ་ཟེར།།
རྭ་ཡོད་གདོང་མདོག་དཀར་པོ་རུ།།
ཡོད་ལ་དཀར་རྭ་སྐྱ་ཧར (ལྷག)ཟེར།།
མགོ་སྐྱེས་རྭ་ཡི་རྣམ་པས་ཀྱང་།།
མིང་འདོགས་སྣ་ཚོགས་འདི་ལྟ་སྟེ།།
རྭ་གཉིས་གྱེན་སྐྱེས་དྲང་ཆེ་ལ།།
རྭ་མདུང་ཟེར་ཏེ་རྭ་གཉིས་ནི།།
ཅུང་ཟད་འཕྲེད་ལ་སྐྱེས་པ་ལ།།
རྭ་འདྲུད་ཟེར་ལ་རྭ་ཅོ་ཡི།།
རྩེ་མེད་རྩེ་ལོག་རྭ་ཏོ་ཟེར།།
མགོ་ལ་རྭ་བཞི་རྭ་གསུམ་དག །
སྐྱེས་པར་རྭ་བཞི་རྭ་གསུམ་ཟེར།།
རྭ་ཅོ་འཕྲེད་ཐུར་གུག་པ་ལ།།
རྭ་གུག་རྭ་གཡོ་དག་ཀྱང་བརྗོད།།



བྱིས་པའི་རབ་བྱེད།[ 057
དེ་བཞིན་ནག་རྭ་རཱ་འགུག་དང་།།
ཁམ་རྭ་རྭ་མདུང་རྒྱ་རྭ་རྭ་ཏོའོ།།
རྭ་མེད་མགོ་ནག་ནག་མགོ་ནག་རྡོག་ཟེར།།
རྭ་མེད་མགོ་དམར་ཁམ་མགོ་ཁམ་རྡོག་ཟེར།།
རྭ་མེད་མགོ་སྨུག་བོའུ (སྦྲུལ) མགོ་བོའུ (སྦྲུལ)རྡོག་ཟེར།།
རྭ་མེད་མགོ་ཁྲར་མགོ་ཁྲ་མགོ་རྡོག་ཟེར།།
རྭ་མེད་མགོ་ནི་ནག་དམར་དུ།།
ཡོད་ན་རོག་མགོ་རོག་རྡོག་ཟེར།།
རྭ་མེད་མཆུ་མིག་འགྲམ་དག་ཏུ།།
སྐྱ་སེར་ཆུང་ཡོད་རྒྱ་མགོ་ཟེར།།
མགོའི་མདོག་སྨུག་སྐྱར་དཔལ(སྤྲ) མགོ་ཟེར།།
གོང་མཚུངས་རྭ་དང་མགོའི་ཁྱད་ཀྱིས།།
མིང་བཞིན་ཁམ་རྭ་སྟོད་དམར་དང་།།
ནག་རྭ་སྟོད་ནག་བོའུ (སྦྲུལ) སྟོད་དམར།།
སྔོ་རྭ་སྟོད་ནག་དག་ཀྱང་འབྱུང་།།
གཞན་ཡང་ཁམ་རྭ་སྒལ་དམར་དང་།།
ནག་རྭ་སྒལ་ནག་སྔོ་སྒལ་ནག །
རྣ་བའི་རྣམ་པས་མིང་འདོགས་ལ།།
རྣ་བ་བརྒྱངས་པར་རྣ་ཀྲང་ཟེར།།
རྣ་བ་ཆུང་ཐུང་ཙི་ཏེ་ཟེར།།
རྣ་བ་གྲུ་གསུམ་རྣ་བརྩེགས་ཅན།།



བློ་འབྱེད་ཀློག་དེབ་དཔེ་ཚོགས།[ 058
རྣའི་སྟེང་ནས་འབྲུ་གཅིག་ཡོད་ཉམས།།
རྣ་ནས་ཅན་དང་རྣ་ནུ་ཅན།
ལུས་ཡོངས་ནག་ན་ལུག་ནག་དང་།།
ལུས་ཡོངས་དམར་ན་ལུག་དམར་ཟེར།།
ལུས་སྟེང་སྤུ་དེར་བལ་ཟེར་ལ།།
ལུས་རྒྱབ་བལ་ཧྲིལ་སྒང་བལ་དང་།།
སིལ་ཐོར་འཆོལ་བལ་བལ་ཐེད་ཟེར།།
སྒང་བལ་སྤུ་ཉག་སྤུས་ལེགས་དེར།།
བལ་གྱི་ཁ་ཆུ་དག་བརྗོད་དོ།།
ལུས་ལྟོའི་བལ་ཐུང་འོག་བལ་དང་།།
སྐེ་ཡི་བལ་ཐུང་སྐེ་སྤུ་ཟེར།།
བལ་ནི་ཐུང་ཞིང་རོམ་ལ་རྩུབ།
ཁྲ་རྩུབ་ལུག་ལ་རྒོ་རྩ་ཅན།།
ཟེ་དཀར་བཞག་བལ་གཡང་རྭ་དང་།།
བཙས་ལོའི་ལུག་ལ་ལུ་གུ་དང་།།
ལོ་གཉིས་ལག་ག་ལག་མོ་ཟེར།།
ལུ་གུའི་སོ་ཆུང་བར་དཀྱིལ་ནས།།
སོ་ཆེན་གཉིས་དག་རིམ་བྱུང་བས།།
ལོ་གསུམ་སོ་གཉིས་ཕོར་སྐྱ་ལག །
མོ་ལ་འཚེར་མོ་ཟེར་བ་དང་།།
ལོ་བཞིར་སོ་བཞི་ཐོང་མ་བསྣུན།།
----
-



བྱིས་པའི་རབ་བྱེད།[ o59
ལོ་ལྔར་ཁ་གང་སོ་དྲུག་ཤ་གཟན་དང་།།
ཕོ་ཡི་ལུག་ཁྱུར་ཕོ་ཐོང་དང་།།
ལུ་གུ་མེད་པའི་མོ་ལུག་ཁྱུར།།
མོ་ཐོང་མ་འཚེར་དག་ཀྱང་བརྗོད།།
སོ་དག་བར་ཕྱེ་ཐོར་རྣམས་ལ།།
མ་རྒན་ཐོང་བ་ཆེན་པོ་ཟེར།།
ལུ་གུ་མི་བཙའ་མ་མོ་ལ།།
གཅན་མ་མ་དང་སྐམ་མ་ཟེར།།
ཕོ་ལུག་ཕྱ་ནི་མ་བྱས་པར
ཁྲོམ་དང་ལུག་ཐུག་ཏུ་བརྗོད་དོ།།
ལུག་ཕོ་ལུག་མོའི་འཁྲིག་སྤྱོད་ལ།།
མ་མོར་ལུ་གུར་འགྲོ་བ་དང་།།
ཁྲོམ་གྱིས་མ་མོར་འདེད་པ་ཟེར།།
ལུག་གིས་ལུག་ལ་འབོད་པ་ལ།།
འབའ་དང་མ་མོ་འབའ་བ་ཟེར།།
མ་མོ་ལུ་གུ་བཙས་པ་ལ།།
མ་མོ་བཙས་ཟེར་ལུ་གུའི་རྡུག །
ཚ་ནུ་ཟེར་ལ་ཆེར་རིལ་མ།།
ལུག་གི་གཅིན་པར་རྫོང་ཟེར་ཏོ།།
ལུ་གུའི་པགས་པར་ཚ་རུ་དང་།།
ལུག་ཆེན་པགས་པར་ལྤགས་པ་ཟེར།།



བློ་འབྱེད་ཀློག་དེབ་དཔེ་ཚོགས།[ o6o
ལོ་གཅིག་ཐེངས་གཉིས་བཙས་པ་ལ།།
ཕྱིས་བཙས་ཕྱིས་པ་ཕྱིས་མའོ།།
ལུ་གུ་ཤི་རྗེས་མ་མོ་ལ།།
གཞན་གྱི་ལུ་གུ་བསྣུན་བྱས་ནས།།
རང་གི་བུ་བཞིན་བྱེད་བཅུག་པར།།
ར་བ (སྤྲད་པ) ཟེར་ལ་བླངས་ཡང་ཟེར།།
ལུག་ཁྱུ་འདྲོགས་ལ་གཤགས་ཟེར་ཞིང་།།
རྩྭ་ཟར་འགྲོ་ལ་བཞུད་ཟེར་ཏོ།།
ལུག་ཁྱུ་ས་དེར་སྡོད་བཅུག་པར།།
འཇགས་ཟེར་རྩྭ་ས་གང་དེ་རུ།།
ཟ་ཞིང་སྡོད་བཅུག་དཀྱིས་དང་སྐོར།།
ལུག་ཁར་མུག་མུག་འགུལ་བྱེད་ལ།
ལྡད་བྱེད་ཟེར་ལ་ལུག་དང་ལུག །
དགའ་ནས་རྭ་ཁར་རྭ་རྩེད་དང་།།
ཁྲོས་ནས་རྭ་ཁར་གདོང་ཁ་ཟེར།།



sw'ssass'351 061
བཅོ་བརྒྱད། ཕྱུགས་རིགས་ཀྱི་ལོ་གྲངས་མཚོན་པའི་མིང་གི་རྣམ་གྲངས།
རྟའི་སྐོར།
ལོ་གཅིག་ཅན་ལ་རྟེའུ་དང་མོ་རྟེའུ་ཟེར།།
ལོ་གཉིས་ཅན་ལ་ཐོ་རུ་ཐོར་མོ་དང་།།
ལོ་གསུམ་ཅན་ལ་རྐྱེའུ་དང་རྒྱ་མོ་ཟེར།།
ལོ་བཞི་ཅན་ལ་ཕོག་བཞི་ཟེར་བ་དང༌།།
ལོ་ལྔ་ཅན་ལ་ན་སོ་གཅིག་པ་དང་།།
ལོ་དྲུག་ཅན་ལ་ན་སོ་གསུམ་པ་ཟེར།།
དེ་ལྟར་བགྲང་ན་རྟ་ཡི་ལོ་གྲངས་ངེས།།
ཟོག་གི་སྐོར།
ལོ་གཅིག་ཅན་ལ་བེའུ་དང་མོ་བེའུ་ཟེར།།
ལོ་གཉིས་ཅན་ལ་ཡ་རུ་ཡར་མོ་དང་།།
ལོ་གསུམ་ཅན་ལ་ཤད་དང་ཤད་མོ་དང་།།
ལོ་བཞི་ཅན་ལ་སོ་གཉིས་སོ་གཉིས་མ།།
ལོ་ལྔ་ཅན་ལ་སོ་བཞི་སོ་བཞི་མ།།
ལོ་དྲུག་ཅན་ལ་སོ་དྲུག་སོ་དྲུག་མ།།
ལོ་བདུན་ཅན་ལ་ཁ་གང་ཁ་གང་མ།།
ཁ་གཉིས་ཁ་གསུམ་ཞེས་པའི་མིང་བགྲངས་ན།།



བློ་འབྱེད་ཀློག་དེབ་དཔེ་ཚོགས། o62
ཟོག་གི་སྐོར་གྱི་ལོ་གྲངས་ཡིན་པར་ངེས།།
ལུག་གི་སྐོར།
ལོ་གཅིག་ཅན་ལ་ལུ་གུ་མོ་ལུག་དང་།།
ལོ་གཉིས་ཅན་ལ་ལག་ག་ལག་མོ་དང་།།
ལོ་གསུམ་ཅན་ལ་ཐོང་བ་འཚེར་མོ་དང་།།
ལོ་བཞི་ཅན་ལ་སོ་གཉིས་སོ་གཉིས་མ།
ལོ་ལྔ་ཅན་ལ་སོ་བཞི་སོ་བཞི་མ།།
ལོ་དྲུག་ཅན་ལ་སོ་དྲུག་སོ་དྲུག་མ།།
ལོ་བདུན་ཅན་ལ་ཁ་གང་དང་།།
ཁ་གཉིས་ཁ་གསུམ་ཞེས་པ་བཅས།།
ལུག་གི་ལོ་ཚད་རྩི་ཚུལ་ཡིན།།



བྱིས་པའི་རབ་བྱེད།[ o63
བཅུ་དགུ། ཞིང་ལས་ཡོ་བྱད་ཀྱི་མིང་།
ཐོང་ལྕགས་བཤོལ་མདའ་བཤོལ་གསར་དང་།།
སྐེ་ཤིང་པོ་རྡུང་ལྕགས་ཁེམ་མཇོར།།
ཁྱེམ་བུ་ཟོར་བ་ཀེག་ལེ་དང་།།
རྡོ་རིལ་འཁོར་མ་སྡུད་མ་ཁེམ།།
གསོ་སྐྱེ་སྐྱོ་བ་སླེ་བོ་འདེད།།
འཁྲབ་མ་ཚགས་མ་ལ་སོགས་པ།།
ཐམས་ཅད་ཞིང་པའི་མཁོ་ཆས་ཡིན།།
ཞིང་ལས་ཡོ་བྱད་ལེགས་བསྒྱུར་ནས།།
ལོ་ལེགས་བྱུང་བར་འབད་དགོས་སོ།།



བློ་འབྱེད་ཀློག་དེབ་དཔེ་ཚོགས།[ o64
ཉི་ཤུ། འབྲོག་ལས་ཡོ་བྱད་ཀྱི་མིང་།
ཁལ་མར་སྒ་འབྲེང་ཐག་གསུམ་དང༌།།
བཞོན་པར་སྒ་རྨེད་གོང་ཐག་དགོས།།
མཐུར་ལ་མཐུར་མདའ་སྲབ་སྲབ་སྐྱོགས།།
གློ་དང་ཤག་གློ་ཡོབ་ཆེན་དང་།།
སྒ་གཡོགས་ཤ་ཐག་རྟ་ཡི་སྒྲོག །
སྦྲ་ལ་ཆོན་ཐག་ཀ་བ་དང་།།
ཁ་ཚུབ་ཕུར་བ་ཆ་རུ་སོགས།།
ཐོན་སྐྱེད་བྱེད་པར་དགོས་གལ་ཆེ།།



By's355354 065
ཉེར་གཅིག སྦྲའི་རྣམ་གཞག
གངས་ཅན་བོད་ཀྱི་འབྲོག་པ་ཡི།།
སྡོད་ཁྱིམ་གཙོ་བོ་སྦྲ་ཡིན་ལ།།
སྦྲ་ཡི་རིགས་ལ་གྲུ་བཞི་དང་།།
སྤྲེའུ་ཙུག་སྦྲ་མདུང་ཡེབ་མོ་སོགས།།
ཡོད་ཀྱང་ཚད་ལྡན་གྲུ་བཞིའི་སྦྲ།།
ཡིན་ཕྱིར་སྦྲུ་འདིའི་གྲུབ་ཚུལ་འགའ།།
མདོར་བསྡུས་ཚིག་གིས་འཆད་པར་བྱ།།
སྦྲ་འདིའི་རྒྱུ་ཆ་གཙོ་བོ་ནི།།
ཟོག་གི་རྩིད་པ་འཁེལ་བའི་སྐུད།།
ཐ་གས་བཏགས་པའི་སྦྲ་རས་ཡིན།།
སྦྲ་འདིར་ཆེ་ཆུང་འགའ་ཡོད་ཀྱང་།།
དེ་གཉིས་མཉམ་གཤིབ་སྦྲ་མཚམས་སུ།།
མ་རུའི་སྦྲ་ཚལ་ཆར་ལུང་འདོགས།།
ཡ་རུའི་སྦྲ་ཚལ་ཆ་རུ་འདོགས།།
ཆ་རུ་ཆར་ལུང་འདོགས་པ་དེ།།
དཀྱིལ(གོང)མཐོ་གཉིས་མཚམས་གཅིག་འདོགས་ལ།།
སྦྲ་ཡི་སྒལ་ཐག(སྦྲ་ཚལ་ཞེང་ཁ)ཆ་བཞི་རུ།།
བགོས་པའི་བར་གྱི་ཆ་གཉིས་ལ།།
-



བློ་འབྱེད་ཀློག་དེབ་དཔེ་ཚོགས།[ 066
ཡང་བསྐྱར་ཆ་བཞིར་བགོས་པ་དང་།།
དེའི་ཟུར་གཉིས་ཀྱི་སྣེ་གཉིས་ལ།།
ཆར་ལུང་དང་ནི་ཆ་རུ་ཡི།།
རྩི་བར་ངོ་ཐུག་ཐ་གུའི་སྣེ།
གཉིས་དང་སྦྲེལ་ནས་ཚེམ་པ་དང་།།
ངོ་ཐུག་ཐ་གུ་གཉིས་པོ་དེའི།།
གཅིག་ནི་དྲང་འཐེན་སྦྲ་ཞེང་ནི།།
བཅུ་དྲུག་མཚམས་ཀྱི་སྦྲ་སྲུབས་ནས།།
ཕྱིར་ཐོན་དེའི་ཁུག་ཟུར་ཆོན་དང་།།
འབྲེལ་ནས་ཕྱི་རུ་འཐེན་པ་ཡིན།།
གཅིག་ནི་ཟུར་འཐེན་ཆ་གཅིག་མཚམས།།
སྦྲ་ཞེང་བཅུ་དྲུག་མཚམས་སྲུབས་ནས།།
ཕྱིར་ཐོན་བར་ཆོན་ཐག་དང་འབྲེལ།།
བར་གྱི་ཆ་བཞིའི་ནང་ཚན་གཉིས།།
ཆར་ལུང་དང་ནི་ཆ་རུའི་རྩེར།།
ངོ་ཐུག་གསུམ་འབྲེལ་དཀྱིལ་དྲང་འཐེན།།
བཅུ་དྲུག་མཚམས་ཐོན་བར་ཆོན་དང༌།།
འབྲེལ་ཞིང་ཐུག་གཉིས་ཕྱོགས་གཉིས་ཀར།།
ཟུར་འཐེན་བྱས་ན་ཟུར་ཆོན་གཉིས།།
སྤྱིར་བཏང་སྦྲ་ཡི་ཚད་དེ་ནི།།
བཏགས་པའི་སྦྲ་རས་སྨུག་པོ་དེའི།།



བྱིས་པའི་རབ་བྱེད།[ o67
ཞེང་ཁ་དཀྱིལ་མཐོ་གང་ཅན་དེ།།
རིང་ཚད་མི་འདོམ་གསུམ་བཅད་པའི།།
སྦྲ་རས་ཞེང་ནི་ཉེར་གཅིག་དག །
བཤིབས་ཤིང་རྩིད་སྐུད་བཙེམས་བྱས་ཏེ།
གྲུ་བཞི་ནར་མོའི་འཁོབས་ཆེན་དེ།།
གྲུ་བཞི་སྦྲ་ཡི་སྦྲ་ཚལ་ཡིན།།
སྦྲ་ཚལ་གཉིས་ནི་སྦྲ་གཅིག་ཚད།།
དེའི་གཅིག་ཡ་རུའི་སྦྲ་ཚལ་དང༌།།
གཅིག་ནི་མ་རུའི་སྦྲ་ཚལ་བགོ།
ཁུགས་འབྲེལ་བྱས་ཏེ་འཐེན་པ་ཡིན།།
དེ་འདྲའི་ངོ་ཐུག་ཅན་གཉིས་དག །
ངོ་ཐུག་སྦྲ་ངོས་ཉིད་ལུང་འདོགས།།
ཡ་རུའི་སྦྲ་ཚལ་ཆ་རུའི་སྟེང་། །
སྣམ་དཀར་ཞེང་གཅིག་བཙེམས་པ་དེར།།
ཁ་ཚེམ་ཟེར་ལ་དཀར་ཁེབས་ཡིན།།
སྦྲ་ཚལ་ཕྱོགས་གཞན་གསུམ་གྱི་ཁར།།
སྦྲ་རས་ཞེང་གཅིག་བསྟུན་བཙེམས་དེར།།
ཆུ་དར་ཟེར་ལ་ཆར་འབེབ་ཡིན།།
ཆུ་དར་ནང་ངོར་ཐག་ཕྲ་ཞིག །
འཐེན་ཁུག་གདང་རྒྱུགས་ཆོན་དང་འབྲེལ།།
རྩིད་ལུང་བཏགས་ནས་སྦྲ་ངོར་སྦྲེལ།།



བློ་འབྱེད་ཀློག་དེབ་དཔེ་ཚོགས།[ o68
དེ་ལ་རྒྱུ་ར་ཟེར་བའོ། །
སྦྲ་ཚལ་ཆ་རུ་ཁ་ཚུབ་དག །
ཡོད་པ་ཡ་རུའི་སྦྲ་ཚལ་ཡིན།།
ཆར་ལུང་ལས་མེད་སྦྲ་ཚལ་དེ།།
མ་རུའི་སྦྲ་ཚལ་ཡིན་པས་ཕུབ།།
སྦྲ་སྤྱིའི་སྲིད་ལ་སྦྲ་སྲིད་ཟེར།།
སྦྲ་སྤྱིའི་ཞེང་ལ་སྒལ་ཐག་ཟེར།།
སྦྲ་སྒོའི་ཆོན་ལ་སྒོ་ཆོན་དང་།།
སྦྲ་ལྟག་ཆོན་ལ་ཕུག་ཆོན་ཟེར།།
སྦྲ་ཚལ་རེ་ཡི་ལོགས་རེ་ལ།།
ཟེར་ཆོན་དེ་ཡི་འོག་སྣེ་རུ།།
ཟེར་ཆོན་འོག་མ་རེ་ཡང་ཡོད།།
འོག་ཆོན་རྩ་བ་གདུང་རྒྱུགས་འབྲེལ།།
སྦྲ་ཚལ་རེ་ཡི་ལྟག་བར་དུ།།
ཆོན་ཆེན་གཅིག་རེ་འབྱུང་བ་དང༌།།
སྦྲ་ཚལ་རེ་ཡི་སྒོའི་ལོགས་བར།།
ཞོལ་ཐུག་ཆོན་ཆུང་གཅིག་རེ་འབྱུང་།།
སྦྲ་སྤྱིའི་གཡས་གཡོན་ལྟག་བཅས་ཀྱི།།
བར་ཆོན་འོག་ཏུ་ཆོན་ཆུང་རེ།།
འབྱུང་ལ་སྣེ་གཉིས་སྦྱར་འབྲེལ་ཁུག །
ཆོན་གཅིག་ཅན་ནི་གཉིས་གསུམ་འབྱུང་།།



བྱིས་པའི་རབ་བྱེད།[ o69
དེ་ལ་ཞོལ་ཐུག་ཆོན་ཆུང་ངོ༌།།
སྦྲ་རས་ཞེང་ནི་ལྔ་དྲུག་དག །
མཉམ་དུ་བཤིབས་ནས་བཙེམས་པ་དང་།།
དེ་ཡི་ཞེང་ཁའི་སྣེ་གཅིག་ཏུ།།
ཐུག་གློན་འཚེམ་ཞིང་དེའི་བར་བར།།
ཐུག་ལུང་བཏགས་ནས་སྦྲའི་མཐའ་ཡི།།
ཆུ་དར་འོག་གི་རྒྱུ་རར་འདོགས།།
དེ་ལ་བསེར་ཡོལ་ཟེར་བ་དེའི། །
རིང་ཚད་སྦྲ་སྲིད་ཡུག་བཞི་ལྔས།།
སྤྱིར་བཏང་སྦྲ་མཐར་འདང་བ་རེད།།
སྦྲ་ངོས་ཐུག་ལ་ངོ་ཐུག་ཟེར།།
དེ་ལ་སྒལ་ཐུག་ངོ་ཐུག་དང༌།།
རྩོད་ཐུག་གདང་རྒྱུག་ཞོལ་ཐུག་དང་།།
རྒྱུ་ར་ཁ་ཐུག་རྩིད་ལུང་ལས།།
སྒལ་ཐུག་རྩིད་ཐུག་གློན་སྒྲིལ་གསུམ།།
ལེབ་གཤིབ་གསུམ་བཟོ་བྱས་ཡོད་ལ།།
སྒལ་ཐུག་ངོ་ཐུག་ཐུག་གཅིག་ཡིན།།
གདང་རྒྱུགས་ཞོལ་ཐུག་ཐུག་གཅིག་སྟེ།།
རྩོད་ཐུག་གློན་སྒྲིལ་གཉིས་བཤིབས་ཏེ༎
ལེབ་བཟོ་བྱས་པ་དེ་ཡིན་ནོ།།
རྒྱུ་ར་རྩིད་ཐུག་གློན་སྒྲིལ་དང་།།



བློ་འབྱེད་ཀློག་དེབ་དཔེ་ཚོགས།[ o7o
སྦྲ་རས་ཟུར་ངོས་ཚེམ་པ་ཡི།།
བལ་ཐུག་གློན་སྒྲིལ་ཁ་ཐུག་ཟེར།།
ཁ་ཐུག་བལ་ཐུག་གློན་སྒྲིལ་གཅིག །
བསེར་ཡོལ་ཁ་བཟོ་བྱས་པའོ།།
སྦྲ་རས་ངོས་སུ་རྩིད་སྐུད་དང་།།
བལ་སྐུད་དག་གིས་བརྒྱུན་པ་དེར།།
ཁར་རྒྱུན་ཟེར་དེས་སྦྲ་ཉམས་འདོན།།
སྦྲ་རས་བཅད་ཁ་ཕྱིར་བཅགས་ཤིང་།།
རྩིད་སྐུད་འཚེམས་ལ་མགོ་བཅག་ཟེར།།
ཆོན་ཆེན་དག་གི་རྒྱུ་ཆ་ནི། །
ལ་ལོ( རྟ) འི་རྔ་རྔོག་ལེགས་པོ་དག །
གཡས་སྒྲིལ་གཡོན་སྒྲིལ་གྲ་བཏབ་པའི།།
ཐ་གུའི་སྣེ་གཅིག་ཆ་རུ་འདོགས།།
ཆོན་ཆུང་རྩོད་ཐུག་གསུམ་བཟོ་ལ།།
སྣེ་གཅིག་ཆ་རུ་འདོགས་པ་ཡིན།།
ཁ་ཐུག་བལ་ཐུག་གློན་སྒྲིལ་ཡིན།།
རྒྱུ་ར་རྩིད་ཐུག་གློན་སྒྲིལ་ཡིན།།
ཆན་ཐག་འདོགས་བྱེད་ཕུར་བ་དག །
ཕུར་རྡེབ་ཀྱིས་བརྡེབས་འགེར་བྱེད་ནི།
ཀ་ར་རིང་ཐུང་གཉིས་བཅས་ལ།།
རིང་ལ་བཅུ་གཉིས་ཐུང་དྲུག་གོ།



Bossa 5555 071
སྦྲ་ནང་འགེལ་བྱེད་ཀ་ཤིང་ལ།།
ཁེ་ཙེ་གཉིས་གཉིས་བཅས་དྲུག་གིས།།
མགོ་ཤིང་གསུམ་ནི་འདེགས་པ་ཡིན།།
གཞན་ཡང་འགེར་བྱེད་རྒྱུ་གཏད་བཞི།།
སྦྲ་ནང་ཟུར་བཞིར་མགོ་རྡོག་ཅན།།
ཤིང་བཞི་བསླངས་ལ་གྲུ་གཏད་ཟེར།
སྦྲ་མང་མདུན་གྱི་ཁེ་ཙེ་གསུམ། །
བསླངས་སྐེར་ཤིང་ཕྲ་འཕྲེད་བཏགས་ལ།།
གཞི་མ་རིས་ཅན་ཞེས་བཅུ་ལྷག །
རིང་ཚད་དཀྱིལ་མཐོ་བཅུ་ཡས་མས།།
མཉམ་དུ་བཤིབས་ནས་འཚེམ་པ་འདོགས།།
དེ་ལ་སྒོ་ཡོལ་ཟེར་བའོ།།
སྦྲ་ངོས་སྤྲུག་བྱེད་ཤིང་མགོ་རྡོག །
སྦྲ་སྤྲུག་ཅེས་སུ་བཤད་པའོ།།
སྦྲ་ཡི་ཡ་རུར་སྐྱེས་པ་འདུག །
སྦྲ་ཡི་མ་རུར་སྐྱེས་མ་འདུག །
ཡ་རུའི་ལོགས་སུ་ཅ་ག་ཡི།།
དོ་ནི་རིམ་པར་བརྩེགས་པའི་སྟེང་།།
བཀབ་པ་གཞི་མ་རིས་ཅན་ལ།།
དོ་ཕྱར་ཟེར་ལ་དོ་དངོས་ལ།།
རྟ་སྒ་གླང་སྒ་སྐྱེ་སྒྲོ་དང་།།



བློ་འབྱེད་ཀློག་དེབ་དཔེ་ཚོགས།[ 072
གོན་པ་ཐག་ཐུག་དག་འཇོག་ལ།།
ཕུག་ཏུ་མཆོད་ཁྲིར་མཆོད་བཤམས་བྱ།།
མ་རུའི་ལོགས་སུ་འོ་ཟོ་དང༌།།
ཆུ་ཟོ་དར་ཟོ་ཞོ་ཟོ་དང་།།
སླ་ང་བ་མ་དག་འཇོག་ལ།།
མ་རུའི་ཕུག་ཏུ་མར་སྒམ་དང་།།
དཀར་ཡོལ་ཆ་ག་དག་འཇོག་གོ།
མ་རུའི་ཁེ་རྩེར་ཟེའུ་དག་འགེལ།།
ཡ་རུའི་ཁེ་རྩེར་བུའི་གྲི་འགེལ།།
ཁ་འཚེམ་འོག་གམ་སྦྲའི་དཀྱིལ་དུ།
ཐབ་ཀ་ལས་ལ་ཐབ་ཀའི་རིགས།།
སྟོན་ཐབ་གསུམ་ཐབ་རིགས་གཉིས་གཙོ།།
དེའི་གཅིག་སྦྲ་དཀྱིལ་ལས་འགྲམ་གཉིས།།
མེ་འབྲུ་བྱེད་པའི་གོ་དོང་རྐོ།།
ཐབ་དེའི་ཕུག་གི་ཨོང་ར་ལ། །
འབུད་རྒྱུ་ཨོང་བ་དབྱིབས་ལེགས་བརྩེགས།།
ཐབ་དེར་རྟག་ཏུ་ཇ་བསྐོལ་བྱེད།།
ཐབ་དེའི་འགབ་ལ་གྲུ་བཞི་ཡི།།
ཐབ་ལས་དེའི་སྟེང་ཟངས་ཆེན་འཛུགས།།
དོན་ཆེན་མཆིས་ཚེ་མེ་འབུད་བྱེད།།
ཐབ་ཀའི་གཡས་གཡོན་གྱི་ཆོན་ལ།།



བྱིས་པའི་རབ་བྱེད།[ 073
ཡ་རུའི་མ་རུའི་གོ་ཁ་ཟེར།།
ཡ་རུའི་སྟོད་དང་གྲུ་སྟོད་དུ།།
ཕོ་རྒན་ལོ་ལོན་འགྲུལ་ཆེན་འདུག །
ཡ་རུའི་གོ་ཁའི་འགབ་ཙམ་དུ།།
ཕོ་གཞོན་བྱིས་ཆུང་དག་འདུག་གོ།
མ་རུའི་སྟོད་དང་གྲུ་སྟོད་དུ།
མོ་རྒན་ལོ་ལོན་མོ་མགྲོན་འདུག །
མ་རུའི་ཐབ་རྩར་ཇ་མ་འདུག །
མ་རུའི་འགབ་ཙམ་མ་གཞོན་དང་།།
བྱིས་ཆུང་བུ་མོ་དག་འདུག་གོ།
མ་རུའི་སྦྲ་སྒོའི་བསེར་ཡོས་ཀྱི།
ནང་ངོས་མགོ་ལ་བཞོ་བྱེད་ཀྱི།།
ལག་རྩལ་བེའུ་ཐག་སྐེ་ལུང་འགེལ།།
ཡ་རུའི་སྦྲ་སྒོའི་བསེར་ཡོལ་གྱི།།
ནང་ངོས་མགོ་ལ་རྫི་བྱེད་ཀྱི།།
འུར་ཆ་མགོ་སྐོར་ཐག་སྣ་འགེལ།།
སྦྲ་སྒོའི་མདུན་ནས་སྨི་ལྔའི་མཚམས།།
དར་ཤིང་སྨི་ལྔ་ཙམ་བསླངས་དེར།།
རྒྱལ་མཚན་རྩེ་སོགས་དར་དཀར་འདོགས།།
དེའི་རྩེའི་སྐེད་ནས་ཕྱོགས་གཉིས་སུ།།
ཐག་ཕྲའི་སྟེང་ལ་དར་ལྕེ་མང་།།



བློ་འབྱེད་ཀློག་དེབ་དཔེ་ཚོགས།[ o74
བཏགས་པའི་སྣེ་གཉིས་སྦྲ་སྒོ་ཡི།།
ལོགས་གཉིས་ཆོན་ཐག་རྩེར་བཏགས་པའི།།
དར་ཆ་ལ་ནི་སྒོ་དར་ཟེར།།
སྦྲ་ལྟག་ཀླད་དུ་བསང་ཁྲི་བརྩིགས།།
སྦྲ་སྒོའི་མདུན་དུ་གསུར་ཁྲི་བརྩིགས།།
སྦྲ་སྒོའི་འགབ་ཀྱི་ཐང་ཡངས་སུ།།
བེའུ་གདངས་བརྡེབས་ལ་བེའུ་རྣམས་འདོགས།།
དེའི་འགབ་ཙམ་དུ་ཟོག་ཁྱུ་འཇགས།
སྦྲ་ཡི་ལོགས་སམ་ལྟག་ཙམ་དུ།།
ལུག་རར་ལུག་ཁྱུ་འཇགས་པ་དང་།།
སྦྲ་ཡི་ལོགས་ཀྱི་འགབ་ཙམ་དུ།།
རྟ་ར་ཀ་དག་བརྒྱབ་ནས་ནི།།
ལ་ལོ་རྟ་དག་འཇགས་པ་ཡིན།།
སྦྲའི་ལོགས་རྒྱང་ཙམ་སོ་བྱེད་དུ།།
བོད་ཁྱི་ཆེན་པོ་འདོགས་བྱེད་པ།།
དེ་ལྟར་བོད་པའི་འབྲོག་པ་ཡི།།
སྡོད་ཁྱིམ་སྦྲ་ཡི་གྲུབ་ཚུལ་དང་།།
འབྲོག་པའི་སྡོད་ལུགས་སྤྱིར་བཏང་ཙམ།
བཤད་པ་ཡིན་ནོ་གྲོགས་རྣམས་དགེའོ།།



བྱིས་པའི་རབ་བྱེད།[ o75
ཉེར་གཉིས། དངོས་པོ་ངོས་འཛིན་གྱི་བྱིས་གླུ།
ཨ་གཅིག་ཆ་གཅིག་བསེ་རུ་རྭ་གཅིག །
ཨ་གཉིས་ཆ་གཉིས་ར་མ་ནུ་གཉིས།།
ཨ་གསུམ་ཆ་གསུམ་སྒྱེད་པུ་མགོ་གསུམ།།
ཨ་བཞི་ཆ་བཞི་མཛོ་མོ་ནུ་བཞི།
ཨ་ལྔ་ཆ་ལྔ་མཛུ་གུ་སྤུན་ལྔ།།
ཨ་དྲུག་ཆ་དྲུག་སྐར་མ་སྨིན་དྲུག །
ཨ་བདུན་ཆ་བདུན་སྐར་མ་སྨེ་བདུན།།
ཨ་བརྒྱད་ཆ་བརྒྱད་ཤ་བོ་རྭ་བརྒྱད།།
ཨ་དགུ་ཆ་དགུ་སྲིན་པོ་མགོ་དགུ།
ཨ་བཅུ་ཆ་བཅུ་ཁྱི་མོ་ནུ་བཅུ།།



བློ་འབྱེད་ཀློག་དེབ་དཔེ་ཚོགས།[ o76
ཉེར་གསུམ། བྱིས་གླུ་ཁག་གསུམ།
ཨ་བརྩེགས་དགུ་བརྩེགས།
ཆུས་ཟམ་པ་འཁུར།།
ཟམ་པས་རྟ་འཁུར།།
རྟས་སྒ་འཁུར།།
སྒས་མི་འཁུར།།
མིས་ཞྭ་འཁུར།།
ཞྭས་ཏོག་འཁུར།།
ཏོག་གིས་སྤྲིན་འཁུར།།
སྤྲིན་གྱིས་གནམ་འཁུར།།
གནམ་གྱིས་སྐར་མ་འཁུར་རོ།།
ཨ་མཚར་མཚར་དགུ།
རི་འདི་བརྩིག་ནི་མེད་ལ་མཐོ་ནོ་ལྟོས་དང་ཨ་མཚར་མཚར།།
ཆུ་འདི་འདེད་ནི་མེད་ལ་མགྱོགས་ནོ་ལྟོས་དང་ཨ་མཚར་མཚར།།
རྡོ་འདིར་ཕ་མ་མེད་ལ་མང་ནོ་ལྟོས་དང་ཨ་མཚར་མཚར།།
གནམ་འདི་འགྱོག་ནི་མེད་ལ་མཐོ་ནོ་ལྟོས་དང་ཨ་མཚར་མཚར།།
ཐང་འདི་བརྡལ་ནི་མེད་ལ་བདེ་ནོ་ལྟོས་དང་ཨ་མཚར་མཚར།།
རྩྭ་འདི་འདེབས་ནི་མེད་ལ་སྐྱེས་ནོ་ལྟོས་དང་ཨ་མཚར་མཚར།།



བྱིས་པའི་རབ་བྱེད།[ o77
རླུང་འདི་སྤུར་ནི་མེད་ལ་གཡུག་ནོ་ལྟོས་དང་ཨ་མཚར་མཚར།།
མཚོ་འདི་སྐྱིལ་ནི་མེད་ལ་འཁྱིལ་ནོ་ལྟོས་དང་ཨ་མཚར་མཚར།།
མེ་འདི་སྒྲོན་ནི་མེད་ལ་འབར་ནོ་ལྟོས་དང་ཨ་མཚར་མཚར།།
བྱིས་གླུ་རིགས་བསྒྲེ་མ།
ཨ་ཁུ་ཚང་གི་ཁང་ཀླད་ན།།
གྲོ་འབྲུ་ནས་འབྲུ་ཐ་ར་ར།།
གྲོ་འབྲུ་ནས་འབྲུ་མ་ཟེར་དང་།།
གྲོ་ནས་བྱེའུས་འཐུ་ལ་ཁད།།
བྱེའུ་བྱེའུ་མ་ཟེར་དང་།།
བྱེའུ་ཁྲ་ཡིས་འཛིན་ལ་ཁད།།
ཁྲ་ཁྲ་མ་ཟེར་དང་།།
ཁྲ་བྲག་ལ་འབབ་ལ་ཁད།།
བྲག་བྲག་མ་ཟེར་དང་།།
བྲག་ལ་འཇག་མ་སྐྱེ་ལ་ཁད།།
འཇག་མ་འཇག་མ་མ་ཟེར་དང་།།
འཇག་མ་ར་མས་བཏོག་ལ་ཁད།།
ར་མ་ར་མ་མ་ཟེར་དང་།
ར་མ་སྤྱང་ཀིས་གསོད་ལ་ཁད།།
སྤྱང་ཀི་སྤྱང་ཀི་མ་ཟེར་དང་།།
སྤྱང་ཀི་ནགས་ལ་འབྲོ་ལ་ཁད།།



བློ་འབྱེད་ཀློག་དེབ་དཔེ་ཚོགས། o78
ནགས་ནགས་མ་ཟེར་དང་།།
ནགས་ལ་མེ་ཆེན་ཤོར་ལ་ཁད།།
མེ་མེ་མ་ཟེར་དང༌།།
མེ་ཁ་བས་གནོན་ལ་ཁད།།
ཁ་བ་ཁ་བ་མ་ཟེར་དང་།།
ཁ་བ་ཉི་མས་ཞུ་ལ་ཁད།།
ཉི་མ་ཉི་མ་མ་ཟེར་དང་།།
ཉི་མ་སྤྲིན་གྱིས་གཡོག་ལ་ཁད།།
སྤྲིན་སྤྲིན་མ་ཟེར་དང་།།
སྤྲིན་བསེར་བས་འདེད་ལ་ཁད།།
བསེར་བུ་བསེར་བུ་མ་ཟེར་དང་།།
བསེར་བུ་ཕྱོགས་སུ་འགྲོ་ལ་ཁད།།



བྱིས་པའི་རབ་བྱེད།| o79
ཉེར་བཞི། གབ་ཚིག
བྱིས་པའི་ཁེད།
སྔོན་པོ་ཐང་གི་ཐང་དཀྱིལ་ན།།
གསེར་གྱི་ཟོར་བ་ཡུ་མེད་ཅིག །
( ཟླ་བ ）
སྐྱ་ཀ་ཁྲ་མོ་ཁུང་འཛུལ་མ།།
རྔ་སྒྲོ་ལེབ་མོས་སྒོ་གཅོད་མ།།
( མིག）
བྱི་རུ་དམར་པོའི་སྒམ་ཆུང་ནང་།།
གསེར་གྱི་དོང་ཙེ་བརྒྱ་ཡིས་བཀང་།།
( སུར་དམར)
སྐབས་འགར་ཟོར་བའི་དབྱིབས་དང་འདྲ།།
སྐབས་འགར་དངུལ་གྱི་སྡེར་མ་འདྲ།།
སྐབས་འགར་ཡོད་ཀྱང་སྐབས་འགར་མེད།།
（ ཟླ་བ)
དཀར་པོ་དུང་གི་ཁོག་པ་ཅན།།
སྔོན་པོ་གཡུ་ཡི་རལ་བ་ཅན།།
ཞབས་ནི་སྦྲུལ་གྱི་རྔ་མ་ཅན།།



བློ་འབྱེད་ཀློག་དེབ་དཔེ་ཚོགས།[ o8o
（ ལ་ཕུག）
སྐྱེས་པ་བྲག་དམར་སྐེད་ནས་སྐྱེས།།
གཅོད་པ་སྟ་མ་སྟེའུ་ཡིས་བཅད།།
འགུགས་པ་ཨ་རུ་ཐང་ནས་བཀུགས།།
( སྣ་དཀྱུ)
རྐོ་རྐོའི་ནང་ན་ལོག་ལོག་གཅིག །
མི་ལྔ་ཡོང་ནས་བཟུང་བུད་ཐལ།
གྲི་མདུང་སུམ་ཅུས་གཙབས་བུད་ཐལ།།
དམྱལ་བའི་འཕྲང་ལ་བརྒྱུད་བུད་ཐལ།།
（ རྩམ་པ་ཟ་བ)
མཁར་ནང་དུ་འགྲོ་དུས་དམག་ལྭ་ནག་པོ་གྱོན།།
མཁར་ནང་དུ་སྡོད་དུས་དམག་ལྭ་དམར་པོ་གྱོན།།
མཁར་སྒོ་ལ་ཡོང་དུས་དམག་ལྭ་དཀར་པོ་གྱོན།།
(རིལ་མ་ཐབ་ཀའི་ནང་དུ་དེད་པ)
རྒྱལ་པོ་ཚང་གི་མཁར་ཁ་ཡི།།
ལྕགས་ཀྱི་སྡོང་བོ་སྔོན་པོ་དེ།།
སྟ་རེས་མི་ཆོད་རླུང་གིས་ཆོད།།
（དུ་བ)
སྔོན་པོ་གཡུ་ཡི་གདན་ཐོག་ལ།།
དཀར་པོ་དངུལ་གྱི་ཕྲ་མང་བཏབ།།
（ སྐར་མ)



Rssassis o8I
གཅིག་ནི་རི་བོའི་གཡས་སུ་བཞུགས།།
གཅིག་ནི་རི་བོའི་གཡོན་དུ་བཞུགས།།
ཕན་ཚུན་ཁ་བརྡ་ཅི་ཡང་ཐོས།།
མི་ཚེ་གང་བོར་ངོ་མི་ཐུག །
( རྣ་འབྱོག)
སྙི་མོ་ཀོ་ཡི་དྲ་རས།།
སྲ་མོ་ལྕགས་ཀྱི་དྲ་རས།།
གོར་མོ་རྡོ་ཡི་དྲ་རས།།
དེ་གསུམ་ཐོག་ནས་ཇ་བསྐོལ་ཐུབ།།
(མེ་ཆ)
སྟོད་ཀྱི་ཕྱོགས་ནས་རྟ་ཞིག་ཐོན།།
གཙང་པོའི་ཁ་ནས་ཆུ་ཞིག་འཐུང་།།
ཐང་ཆེན་དཀྱིལ་ལ་རྗེས་ཤིག་བཞག །
( ཡི་གེ་བྲིས་པ)
ཁེད་ཀྱི་སྐོར།
ཁྱིམ་འདིའི་ཁྱིམ་གཅིག་ཅི་ཁེད།
(བསེ་རུ་རྭ་གཅིག）
ཁྱིམ་འདིའི་ཁྱིམ་གཉིས་ཅི་ཁེད།།
(ར་མ་ནུ་གཉིས)
ཁྱིམ་འདིའི་ཁྱིམ་གསུམ་ཅི་ཁེད།།



བློ་འབྱེད་ཀློག་དེབ་དཔེ་ཚོགས།[ o82
(བ་རྡོ་སྤུན་གསུམ)
ཁྱིམ་འདིའི་ཁྱིམ་བཞི་ཅི་ཁེད།།
( མཛོ་མོ་ནུ་བཞི)
ཁྱིམ་འདིའི་ཁྱིམ་ལྔ་ཅི་ཁེད།།
( མཛུབ་མོ་སྤུན་ལྔ)
ཁྱིམ་འདིའི་ཁྱིམ་དྲུག་ཅི་ཁེད།
( སྐར་མ་སྨིན་དྲུག)
ཁྱིམ་འདིའི་ཁྱིམ་བདུན་ཅི་ཁེད།།
（ སྐར་མ་སྨེ་བདུན)
ཁྱིམ་འདིའི་ཁྱིམ་བརྒྱད་ཅི་ཁེད།།
（ཤཱ་བོ་རྭ་བརྒྱུད)
ཁྱིམ་འདིའི་ཁྱིམ་དགུ་ཅི་ཁེད།
( འདྲེ་མོ་མགོ་དགུ)
ཁྱིམ་འདིའི་ཁྱིམ་བཅུ་ཅི་ཁེད།
（ ཁྱི་ཕག་ནུ་བཅུ)
ཁྱིམ་འདིའི་ཁྱིམ་བཅུ་གཅིག་ཅི་ཁེད།།
（རྟའི་སོ་བཅུ་གཅིག)
ཁྱིམ་འདིའི་ཁྱིམ་བཅུ་གཉིས་ཅི་ཁེད།།
( ལོ་འཁོར་ཟླ་བ་བཅུ་གཉིས)
ཁྱིམ་འདིའི་ཁྱིམ་བཅུ་གསུམ་ཅི་ཁེད།།
( ལབ་ཙེ་མ་བུ་བཅུ་གསུམ)



བྱིས་པའི་རབ་བྱེད།[ o83
ཁྱིམ་འདིའི་ཁྱིམ་བཅུ་བཞི་ཅི་ཁེད།
（བྱ་ཕོའི་སྒོ་ང་བཅུ་བཞི)
ཁྱིམ་འདིའི་ཁྱིམ་བཅོ་ལྔ་ཅི་ཁེད།།
(བཅོ་ལྔའི་ཟླ་བ་དཀར་པོ)
ཨ་ཆགས་ཆགས་དགུ་ཅི་ཁེད།
མཚོ་ཡི་ཐོག་ལ་རྡུལ་ཆགས།།
རྡུལ་གྱི་ཐོག་ལ་ཆུ་ཆགས།།
ཆུ་ཡི་ཐོག་ལ་དར་ཆགས།།
དར་གྱི་ཐོག་ལ་ས་ཆགས།།
ས་ཡི་ཐོག་ལ་རྟ་ཆགས།།
རྟ་ཡི་ཐོག་ལ་སྒ་ཆགས།།
སྒ་ཡི་ཐོག་ལ་མི་ཆགས།།
མི་ཡི་ཐོག་ལ་ཞྭ་ཆགས།།
ཞྭ་ཡི་ཐོག་ལ་ཏོག་ཆགས།།
ཨ་མཚོ་མཚོ་དགུ་ཅི་ཁེད།
པགས་པ་བལ་གྱི་མཚོ།།
མགོ་བོ་ཀླད་པའི་མཚོ།།
ཡ་ཆུང་ཁྲག་གི་མཚོ།།
མཁལ་མ་ཚིལ་གྱི་མཚོ།།
རྒྱུ་ནག་གཉང་བའི་མཚོ།།



བློ་འབྱེད་ཀློག་དེབ་དཔེ་ཚོགས།[ o84
རུས་པ་རྐང་གི་མཚོ།།
རྒྱུ་དཀར་རིལ་མའི་མཚོ།།
རྭ་ཅོ་ར་སྙིང་གི་མཚོ།།
གྲོད་པུ་གཙོ་ཡི་མཚོ།།
ཨ་ཐེ་ཐེ་དགུ་ཅི་ཁེད།
ཐེ་ཐེ་ཉིན་ལ་ཐེ།།
ཐེ་ཐེ་སྲིབ་ལ་ཐེ།།
ཉིན་སྲིབ་གཉིས་ཀྱི་བར་ལ་ཐེ།།
ལ་མགོ་ལུག་ཆུང་བྲེལ་ལ་ཐེ།།
བླ་མཚོ་གོར་མོ་རྡོ་ལ་ཐེ།།
བླ་རི་སྨུག་པོ་ཤིང་ལ་ཐེ།།
གླ་རྩི་དྲི་ཞིམ་སྨན་ལ་ཐེ།།
སྤུ་རྟིང་དཀར་པོ་ནོར་ལ་ཐེ།།
གཉིས་ཀ་ཙི་གུ་ར་མར་ཐེ།།
ར་མའི་སྟེང་གི་མ་དགུ་ཅི་ཁེད།
ར་མ་ནུ་མ་འོ་མ་དང་།།
རྒྱུ་མ་རིལ་མ་རྔ་མ་དང་།།
མཁལ་མ་སྙག་མ་ཤ་མ་བཅས།།
ར་མའི་སྟེང་གི་མ་དགུ་ཡིན།།



Bw'svass":51 085
ཨ་འབུམ་འབུམ་དགུ་ཅི་ཁེད།
ཐོད་པ་སྐྱ་རིལ་ཡན་ཆད་ན།།
སྐྲ་ནག་པོའི་སྐྱེ་ཚུལ་ཁྲི་མ་འབུམ།།
སྣ་ཁུང་བུ་གའི་ཡན་ཆད་ན།།
མིག་ཁྲ་རིལ་ལྟ་ཚུལ་ཁྲི་མ་འབུམ།།
མ་ནེ་འཇོང་རིལ་ཡན་ཆད་ན།།
ལྕེ་དར་མའི་གླེང་ཚུལ་ཁྲི་མ་འབུམ།།
ལྟ་བྱེད་མིག་གི་གཡས་གཡོན་ན།།
རྣ་བའི་ཐོས་ཚུལ་ཁྲི་མ་འབུམ།།
མིད་པ་འཕྲང་རུས་མན་ཆད་ན།།
ལག་ལས་ཀ་ལས་ཚུལ་ཁྲི་མ་འབུམ།།
ཡ་ཆུང་གངས་དཀར་སེམས་དཀྱིལ་ན།།
སེམས་སྐྱ་མོའི་འཆར་ཚུལ་ཁྲི་མ་འབུམ།།
རྒྱུ་མ་སྟོང་འཁྱིལ་ཡན་ཆད་ན།།
དབུགས་རླངས་པ་གཏོང་ཚུལ་ཁྲི་མ་འབུམ།།
སྐེད་པ་ཕྲ་མོ་མན་ཆད་ན།།
དཔྱི་འཁོར་ལོ་འཁོར་ཚུལ་ཁྲི་མ་འབུམ།།
པུས་མོ་སྐྱ་རིལ་མན་ཆད་ན།།
འགྲོ་གོམ་པ་སྤོ་ཚུལ་ཁྲི་མ་འབུམ།།



བློ་འབྱེད་ཀློག་དེབ་དཔེ་ཚོགས།[ o86
ཨ་འགུགས་འགུགས་དགུ་ཅི་ཁེད།
འདོ་རིག་རྟ་ཕོ་སྲབ་ཀྱིས་འགུགས།།
རི་སྤྱང་སྔོན་མོ་གཟན་གྱིས་འགུགས།།
ཁྱུང་དཀར་མཛོ་བོ་སྣ་གཅུས་འགུགས།།
ཐང་དཀར་རྒོད་པོ་ཐེད་ཀྱིས་འགུགས།།
བོང་རྒན་སྐྱ་བོ་ཆས་ཀྱིས་འགུགས།།
ཐོད་དཀར་འབྲི་མོ་སྐད་ཀྱིས་འགུགས།
ཕ་བཟང་བུ་མོ་ཚིག་གིས་འགུགས།།
སྐྱ་ཀ་ཁྲ་མོ་ཚིལ་གྱིས་འགུགས།།
ངང་པ་སེར་པོ་འདམ་གྱིས་འགུགས།།
ཨ་མེད་མེད་དགུ་ཅི་ཁེད།
ཀུ་རུ་རྟ་ལ་རྭ་ཅོ་མེད། །
ཁྱུང་དཀར་མཛོ་ལ་ཡ་སོ་མེད།།
གཡང་མོ་ལུག་ལ་ཁལ་འགེལ་མེད།།
ཁྱི་རྒན་རྒྱ་བོར་ཕྱི་རྟིང་མེད།།
ནམ་མཁའི་བྱ་ལ་གློ་བ་མེད།།
རི་བོང་ཁ་ཤོར་མཚེར་བ་མེད།།
མགོ་ནག་མི་ལ་རྔ་མ་མེད།།
ཙི་ཀི་ར་མ་སྐེ་འཛིན་མེད།།
སྲོག་ཆགས་གྲོག་མ་མིག་འབྲས་མེད།།



བྱིས་པའི་རབ་བྱེད།[ o87
ཨ་དཀའ་དཀའ་དགུ་ཅི་ཁེད།
ཝ་དམར་པོ་གོན་ནས་མེ་འབུད་དཀའ།།
བོའུ་ཁྲ་རིང་འཁུར་ནས་ཞགས་འདེབས་དཀའ།
ཁྲབ་དཀར་མོ་གོན་ནས་སྲུབས་འཛུལ་དཀའ།།
དུང་གོར་མོ་བཏགས་ནས་དར་ཤུད་དཀའ།།
རླུང་ཡར་གཡུག་སྔོན་ནས་མར་འགྲོ་དཀའ།།
ཆུ་ཆེན་དཀྱིལ་ནས་མེ་འབུད་དཀའ།།
བྱེ་མའི་དཀྱིལ་ནས་མཁར་བརྡུང་དཀའ།།
ཆུ་ཐུར་འབབ་སྔོན་ནས་གྱེན་འབབ་དཀའ།།
དར་ཆབ་ཐོག་ནས་རྟ་རྒྱུག་དཀའ།།
གླ་ཡི་ཐེ་ཐེ་དྲུག་ཅི་ཁེད།
གླ་མགོ་དྲེད་ལ་ཐེ།།
གླ་ལྤགས་གོས་ལ་ཐེ།།
གླ་རྩི་སྨན་ལ་ཐེ།།
གླ་ཚིལ་དུང་ལ་ཐེ།།
གླ་སྤུ་ཚེར་མ་ཐེ།།
གླ་ཁྲག་སྤྱིན་ལ་ཐེ།།
ཨ་ཀྲབ་ཀྲབ་དྲུག་ཅི་ཁེད།
འབུ་ནག་བལ་གསེང་ན་ཀྲབ་ཀྲབ་ཀྲབ།།
དུག་སྡོམ་གྱང་ངོས་ན་ཀྲབ་ཀྲབ་ཀྲབ།



བློ་འབྱེད་ཀློག་དེབ་དཔེ་ཚོགས།[ o88
གྲོག་མ་ཁུང་སྒོ་ན་ཀྲབ་ཀྲབ་ཀྲབ།།
བོང་བུ་དར་ཐོག་ན་ཀྲབ་ཀྲབ་ཀྲབ།།
ཤིག་སྐྲ་གསེང་ན་ཀྲབ་ཀྲབ་ཀྲབ།།
སྦལ་བ་ཞིང་ནང་ན་ཀྲབ་ཀྲབ་ཀྲབ།།
མཆེ་བ་ཅན་གྱི་སྒོད་འཇོག་གསུམ་ཅི་ཁེད།
ཕོ་ཁྱུང་འབྲུག་གིས་གཡུ་སྒོང་འཇོག
སེང་གེ་དཀར་མོས་དུང་སྒོང་འཇོག
ཨ་མ་དྲེད་མོས་མཚལ་སྒོང་འཇོག
རྨིག་པ་ཅན་གྱི་ཤ་ཟན་གསུམ་ཅི་ཁེད།
སྟོད་ཀྱི་ཤ་བོས་སྦལ་ཤ་ཟ།
འབྲི་དང་མཛོ་མོས་རང་ཤ་ཟ།།
ཕག་མ་ནུ་བཅུས་བུ་ཤ་ཟ།།
སྡེར་མོ་ཅན་གྱི་རྩྭ་ཟན་གསུམ་ཅི་ཁེད།
རྨ་བྱ་སྔོན་མོས་དུག་རྩྭ་ཟ།།
ཐང་དཀར་རྒོད་ཀྱིས་བྲག་རྩྭ་ཟ།།
ངང་པ་སེར་པོས་འདམ་རྩྭ་ཟ།
ཤར་ལྷོ་ནུབ་བྱང་མཚམས་ན་ཡོད་པ་ཅི་ཁེད།
ཤར་རྡོ་རྗེ་སེམས་དཔའ་ཤར་ན་ཡོད།།
ལྷོ་གཡུ་འབྲུག་སྔོན་མོ་ལྷོ་ན་ཡོད།།



བྱིས་པའི་རབ་བྱེད།[ o89
ནུབ་རྣམ་པར་སྣང་མཛད་ནུབ་ན་ཡོད།།
བྱང་དོན་ཡོན་གྲུབ་པ་བྱང་ན་ཡོད།།
ས་ཡི་ལྟེ་བ་ཅི་ཁེད།
ཨ་མོ་ལུག་གི་རྡོ་ལེབ་དེ།།
དོག་མོ་ས་ཡི་ལྟེ་བ་ཡིན།།
གནམ་གྱི་ཀ་བ་ཅི་ཁེད།
དུས་བཞི་རྒྱལ་མོའི་སྡེར་བཞི་དེ།།
དགུང་སྔོན་གནམ་གྱི་ཀ་བ་ཡིན།།
རླུང་གི་བཞུགས་གནས་ཅི་ཁེད།
རི་རབ་ཆེན་པོའི་ཁ་རྒྱུད་དེ།།
འཁྱིལ་བའི་རླུང་གི་བཞུགས་གནས་ཡིན།།
གནམ་གྱི་མགོ་གང་ན་ཡོད་པ་ཅི་ཁེད།
གནམ་གྱི་མགོ་བོ་ཤར་ན་ཡོད།།
ཉི་ཟླ་སྐར་གསུམ་ཤར་ནས་ཤར།།
ས་ཡི་མགོ་གང་ན་ཡོད་པ་ཅི་ཁེད།
ས་ཡི་མགོ་ནི་ལྷོ་ན་ཡོད།།
རིའི་རྒྱལ་པོ་རི་རབ་ལྷོ་ན་ཆགས།།



བློ་འབྱེད་ཀློག་དེབ་དཔེ་ཚོགས། o90
ཆུ་ཡི་མགོ་གང་ན་ཡོད་པ་ཅི་ཁེད།
ཆུ་ཡི་མགོ་བོ་བྱང་ན་ཡོད།།
མ་ཧཱ་གཡུ་མཚོ་བྱང་ན་འཁྱིལ།།
ཁེད་གླུའི་སྐོར།
དྲི་བ།
དང་པོ་སྲིད་པ་ཆགས་དུས་སུ།།
གོས་གཅིག་གིས་རྒྱལ་ཁམས་ཁེབས་པ་རེད།།
གོས་དེ་ཡི་མིང་ལ་ཅི་ཞིག་ཟེར།།
དང་པོ་སྲིད་པ་ཆགས་དུས་སུ།།
ཟས་གཅིག་གིས་འགྲོ་ཀུན་སོས་པ་རེད།།
ཟས་དེ་ཡི་མིང་ལ་ཅི་ཞིག་ཟེར།།
དྲིས་ལན།
དང་པོ་སྲིད་པ་ཆགས་དུས་སུ།།
གོས་གཅིག་གིས་རྒྱལ་ཁམས་ཁེབས་པ་དེ།།
དགུང་འཛམ་གླིང་ཉི་མ་སེར་པོ་རེད།།
དང་པོ་སྲིད་པ་ཆགས་དུས་སུ།།
ཟས་གཅིག་གིས་འགྲོ་ཀུན་སོས་པ་དེ།།
ཟས་ཞིམ་པོ་སྦྲང་དཀར་རྩམ་པ་རེད།།



Bos3x=251 091
དྲི་བ།
སྲིད་པའི་མི་ཆེན་སྐྱེས་རིང་ལ།།
ཕྱིང་ཞྭ་དཀར་པོ་མགོ་ལ་གྱོན།།
ཞྭ་དཀར་པོ་གྱོན་མཁན་སུ་ཡིན་ཤོད།།
སྲིད་པའི་མི་ཆེན་སྐྱེས་རིང་ལ།།
གོས་ལྭ་ལྗང་ཁུ་ལུས་ལ་གྱོན།།
གོས་ལྗང་ཁུ་གྱོན་མཁན་སུ་ཡིན་ཤོད།།
སྲིད་པའི་མི་ཆེན་སྐྱེས་རིང་ལ།།
ཁོག་ལ་རྒྱུ་མ་ཁྲ་ཁྲ་འཁྱིལ།།
རྒྱུ་མ་ཁྲ་ཁྲ་ཅན་པོ་སུ་ཡིན་ཤོད།།
དྲིས་ལན།
སྲིད་པའི་མི་ཆེན་སྐྱེས་རིང་ལ།།
ཕྱིང་ཞྭ་དཀར་པོ་མགོ་ལ་གྱོན།།
ཞྭ་དཀར་པོ་གྱོན་མཁན་རི་བོ་རེད།།
མགོར་ཁ་བ་བབས་ན་དཀར་པོ་རེད།།
སྲིད་པའི་མི་ཆེན་སྐྱེས་རིང་ལ།།
གོས་ལྭ་ལྗང་ཁུ་ལུས་ལ་གྱོན།།
གོས་ལྗང་ཁུ་གྱོན་མཁན་རི་བོ་རེད།
རྩྭ་རྩི་ཏོག་སྐྱེས་ན་ལྗང་ཁུ་རེད།།



བློ་འབྱེད་ཀློག་དེབ་དཔེ་ཚོགས།[ 092
སྲིད་པའི་མི་ཆེན་སྐྱེས་རིང་ལ།།
ཁོག་ལ་རྒྱུ་མ་ཁྲ་ཁྲ་འཁྱིལ།།
རྒྱུ་ཁྲ་ཁྲ་ཅན་པོ་རི་བོ་རེད།།
སྦྲུལ་ཁོག་ནས་འཁྱིལ་ན་ཁྲ་ཁྲ་རེད།།
དྲི་བ།
སྲིད་པའི་མི་ཆེན་སྐྱེས་རིང་ལ།།
ཁོག་སྟོད་གོས་ལྭ་སེར་པོ་ཅན།།
གོས་སེར་པོ་གྱོན་མཁན་སུ་ཡིན་ཤོད།།
སྲིད་པའི་མི་ཆེན་སྐྱེས་རིང་ལ།།
ཁོག་སྨད་གོས་ལྭ་ནག་པོ་གྱོན།།
གོས་ནག་པོ་གྱོན་མཁན་སུ་ཡིན་ཤོད།།
དྲིས་ལན།
སྲིད་པའི་མི་ཆེན་སྐྱེས་རིང་ལ།།
ཁོག་སྟོད་གོས་ལྭ་སེར་པོ་ཅན།།
གོས་སེར་པོ་གྱོན་མཁན་བུང་བ་རེད།
བུང་བའི་ཁོག་སྟོད་སེར་པོ་རེད།།
སྲིད་པའི་མི་ཆེན་སྐྱེས་རིང་ལ།།
ཁོག་སྨད་གོས་ལྭ་ནག་པོ་ཅན།།
གོས་ནག་པོ་གྱོན་མཁན་བུང་བ་རེད།།



བྱིས་པའི་རབ་བྱེད།| o93
བུང་བའི་ཁོག་སྨད་ནག་པོ་རེད། །
དྲི་བ། །
སྲིད་པའི་མི་ཆེན་སྐྱེས་རིང་ལ།།
ལ་རིང་ལ་ཐུང་ཚར་བའི་ལ།། །
ལ་དེ་གསུམ་མིང་ལ་ཅི་ཞིག་རེད།
དྲིས་ལན།
སྲིད་པའི་མི་ཆེན་སྐྱེས་རིང་ལ།།
ལ་རིང་ལ་ཐུང་ཚར་བའི་ལ། །
སྲིད་པའི་ལ་རིང་བཅོ་བརྒྱད་ཟེར།།
དྲྭ་བ།
སྲིད་པའི་མི་ཆེན་སྐྱེས་རིང་ལ།།
ཐང་ཆེན་ཐང་ཆུང་མེ་ལོང་ཐང་།།
ཐང་དེ་གསུམ་མིང་ལ་ཅི་ཞིག་ཟེར།།
དྲིས་ལན།
སྲིད་པའི་མི་ཆེན་སྐྱེས་རིང་ལ།།
ཐང་ཆེན་ཐང་ཆུང་མེ་ལོང་ཐང་།།
སྲིད་པའི་ཐང་ཆེན་བཅོ་བརྒྱད་ཟེར།།



བློ་འབྱེད་ཀློག་དེབ་དཔེ་ཚོགས།[ o94
དྲི་བ།
སྲིད་པའི་མི་ཆེན་སྐྱེས་རིང་ལ།།
ཤིང་ཆེན་ཤིང་ཆུང་ལྕགས་དབྱུག་ཙམ།།
ཤིང་དེ་གསུམ་མིང་ལ་ཅི་ཞིག་ཟེར།
དྲིས་ལན།
སྲིད་པའི་མི་ཆེན་སྐྱེས་རིང་ལ།།
ཤིང་ཆེན་ཤིང་ཆུང་ལྕགས་དབྱུག་ཙམ།།
སྲིད་པའི་སྡོང་རྒན་ཡོར་རོ་རེད།།
དྲི་བ།
སྲིད་པའི་མི་ཆེན་སྐྱེས་རིང་ལ།།
སྲོག་ཆགས་ས་འདིར་ཆགས་དུས་སུ།།
དེ་དུས་བསྐལ་པ་ནམ་ལོ་ཡིན།།
སྨད་ཀྱི་གཡུ་མཚོ་ཙད་ཀྱིས་སྐམས།།
དེ་དུས་བསྐལ་པ་ནམ་ལོ་ཡིན།།
དྲིས་ལན།
སྲིད་པའི་མི་ཆེན་སྐྱེས་རིང་ལ།།



བྱིས་པའི་རབ་བྱེད།[ o95
སྲོག་ཆགས་ས་འདིར་ཆགས་དུས་སུ།།
བུ་འཛམ་གླིང་རིང་ལ་དར་ནི་རེད།།
སྨད་གཡུ་མཚོ་ཙད་ཀྱིས་སྐམས་དུས་སུ།།
ཟླ་དྲུག་པའི་ནང་ལ་སྐམས་ནི་རེད། །
དྲི་བ།
སྲིད་པའི་མི་ཆེན་སྐྱེས་རིང་ལ།།
སྟ་རེས་མ་བཅད་ཤིང་གསུམ་ཡོད།།
བུ་སུ་ཡི་རིང་ལ་བཅད་ནི་རེད།།
ཐོམ་བུས་མ་བཅུས་ཆུ་གསུམ་ཡོད།
སྨན་སུ་ཡི་རིང་ལ་བཅུས་ནི་རེད།།
ཟོར་བས་མ་བྲེགས་རྩྭ་གསུམ་ཡོད།།
རྟ་གང་གི་རིང་ལ་བྲེགས་ནི་རེད།།
དྲིས་ལན།
སྲིད་པའི་མི་ཆེན་སྐྱེས་རིང་ལ།།
སྟ་རེས་མ་བཅད་ཤིང་གསུམ་ཡོད།།
བུ་འཛམ་གླིང་རིང་ལ་བཅད་ནི་རེད།།
ཐོམ་བུས་མ་བཅུས་ཆུ་གསུམ་ཡོད།།
སྨན་འབྲུག་མོའི་རིང་ལ་བཅུས་ནི་རེད།།
ཟོར་བས་མ་བྲེགས་རྩྭ་གསུམ་ཡོད།།



བློ་འབྱེད་ཀློག་དེབ་དཔེ་ཚོགས། o96
རྟ་རྐྱང་རྒོད་རིང་ལ་བྲེགས་ནི་རེད།།
དྲི་བ།
སྲིད་པའི་མི་ཆེན་སྐྱེས་རིང་ལ།།
ཀླད་པ་མེད་པ་སུ་ཡིན་ཤོད།།
དྲིས་ལན།
སྲིད་པའི་མི་ཆེན་སྐྱེས་རིང་ལ།།
ཀླད་པ་མེད་པ་འབྲུག་ཆུང་རེད།།
དྲི་བ།
སྲིད་པའི་མི་ཆེན་སྐྱེས་རིང་ལ།།
སྒལ་རྣག་མེད་པ་སུ་ཡིན་ཤོད།།
དྲིས་ལན། །
སྲིད་པའི་མི་ཆེན་སྐྱེས་རིང་ལ།།
སྒལ་རྣག་མེད་པ་དུག་སྦྲུལ་རེད།།
དྲི་བ། །
སྲིད་པའི་མི་ཆེན་སྐྱེས་རིང་ལ།།
སོག་པ་མེད་པ་སུ་ཡིན་ཤོད།།



བྱིས་པའི་རབ་བྱེད།[ 097
དྲིས་ལན།
སྲིད་པའི་མི་ཆེན་སྐྱེས་རིང་ལ།།
སོག་པ་མེད་པ་ཐང་དཀར་རེད།།
དྲི་བ།
སྲིད་པའི་མི་ཆེན་སྐྱེས་རིང་ལ།།
སྟོད་རི་རྒྱལ་རི་ལ་མགོ་ཡོད་གི།
མགོ་དེ་ལ་ཀླད་པ་ཨེ་ཡོད་ཤོད།།
དྲིས་ལན།
སྲིད་པའི་མི་ཆེན་སྐྱེས་རིང་ལ།།
སྟོད་རི་རྒྱལ་རི་ཡི་ཀླད་པ་དེ།།
གངས་དཀར་པོ་བབས་ན་ཀླད་པ་རེད།།
དྲི་བ།
སྲིད་པའི་མི་ཆེན་སྐྱེས་རིང་ལ།།
སྟོད་རི་རྒྱལ་རི་ལ་སྐྱེད་ཡོད་ཀི།
སྐེད་དེ་ལ་སྐེ་རགས་ཨེ་ཡོད་ཤོད།།
དྲིས་ལན།
སྲིད་པའི་མི་ཆེན་སྐྱེས་རིང་ལ།།



བློ་འབྱེད་ཀློག་དེབ་དཔེ་ཚོགས།[ o98
སྟོད་རི་རྒྱལ་རི་ཡི་སྐེ་རགས་དེ།།
ལམ་ཐད་ཀར་བཏོད་ན་སྐེ་རགས་རེད།།
དྲི་བ།
སྲིད་པའི་མི་ཆེན་སྐྱེས་རིང་ལ།།
སྟོད་རི་རྒྱལ་རི་ལ་ལྟོ་ཡོད་གི།
ལྟོ་ཡོད་ན་རྒྱུ་མ་ཨེ་ཡོད་ཤོད།།
དྲིས་ལན། །
སྲིད་པའི་མི་ཆེན་སྐྱེས་རིང་ལ།།
ལྟོ་ཡོད་ན་རྒྱུ་མ་ལོས་རེ་ཡོད།།
སྦྲུལ་ཁུང་ལ་འཛུལ་ན་རྒྱུ་མ་རེད།།
དྲི་བ།
སྲིད་པའི་མི་ཆེན་སྐྱེས་རིང་ལ།།
དགུང་སྔོན་པོ་རྒོད་པོ་མཐུར་མེད་རེད།།
མཐུར་སེར་པོ་འཇོག་མཁན་སུ་ཡིན་ཤོད།།
དྲིས་ལན།
སྲིད་པའི་མི་ཆེན་སྐྱེས་རིང་ལ།།
དགུང་སྔོན་པོ་རྒོད་པོ་མཐུར་མེད་རེད།།



བྱིས་པའི་རབ་བྱེད།} o99
མཐུར་སེར་པོ་འཇོག་མཁན་ཉི་ཟླ་རེད།།
དྲི་བ། །
སྲིད་པའི་མི་ཆེན་སྐྱེས་རིང་ལ།།
རྫ་ཁྲ་ཡག་གོས་མེད་རྒྱབ་ཤོར་རེད།།
རྒྱབ་གོས་ལྭ་འཇོག་མཁན་སུ་ཡིན་ཤོད།།
དྲིས་ལན།
སྲིད་པའི་མི་ཆེན་སྐྱེས་རིང་ལ།།
རྫ་ཁྲ་ཡག་གོས་མེད་རྒྱབ་ཤོར་རེད།།
གོས་སྔོན་པོ་འཇོག་མཁན་དབྱར་ཟླ་རེད། །
དྲི་བ།
སྲིད་པའི་མི་ཆེན་སྐྱེས་རིང་ལ།།
ཆུ་གཙང་པོ་རྒྱ་གྲི་ཤུབས་མེད་རེད།།
ཤུབས་དཀར་པོ་འཇོག་མཁན་སུ་ཡིན་ཤོད།།
དྲིས་ལན། །
སྲིད་པའི་མི་ཆེན་སྐྱེས་རིང་ལ།།
ཆུ་གཙང་པོ་རྒྱ་གྲི་ཤུབས་མེད་རེད།།
ཤུབས་དཀར་པོ་འཇོག་མཁན་དགུན་ཟླ་རེད།།



བློ་འབྱེད་ཀློག་དེབ་དཔེ་ཚོགས།[ 100
ཉེར་ལྔ། བྱིས་སྒྲུང་།
ཨ་ཕ་རི་བོང་དང་ཨ་ཁུ་སྤྱང་ཀི
ཨ་ཕ་རི་བོང་ལམ་གྱི་བཞི་མདོ་ཞིག་ནས་ཤི་ཁུལ་བྱས་ནས་བསྡད། ཨ་མ་རྒན་མོ་
ཞིག་གིས་རྒྱབ་སླེའི་ནང་དུ་ཀ་ར་ཁུག་མ་གང་ཁུར་ཏེ་ཡོང་བ་ན་ཨ་ཕ་རི་བོང་གིས་
མཐོང་སྟེ་ཇི་འདྲའི་རི་བོང་ཚོན་པོ་ཞིག་ཨང་། དོ་དགོང་ཁྱིམ་ལ་ལོག་ན་ཤ་ཁུ་མངར་
མོ་ཞིག་བསྐོལ་ནས་འཐུང་རྒྱུ་ཡོད་བྱུང་”ཞེས་སྤྲོ་སྣང་སྐྱེ་ཞིང་ཁེར་བཤད་བྱེད་བཞིན་
ཨ་ཕ་རི་བོང་རྒྱབ་སླེ་ཡི་ནང་དུ་འཕངས་ཏེ་སོང་། དེ་ནས་ཨ་ཕ་རི་བོང་ཁོང་འཛུམ་
ལངས་བཞིན་མིག་ཟུང་ཕྱེ་སྟེ་ཀ་རའི་ཁུག་མ་ཕྲག་ལ་ཁུར་རྗེས་རྒྱབ་སླེ་ལས་ལྡིང་
ནས་བྲོས། ཨ་མ་རྒན་མོས་ཤུགས་གང་ཡོད་ཀྱིས་བདས་ཀྱང་རྗེས་མ་ཆོད།
ཨ་ཕ་རི་བོང་མི་མེད་ཀྱི་ས་སྟོང་ལུང་སྟོང་ཞིག་ཏུ་སོང་སྟེ། རྡོ་ཕ་བོང་ཞིག་གི་སྟེང་
དུ་བསྡད་ཅིང་ཀ་རའི་ཁུག་མའི་ཁ་བཀྲོལ་ནས་ཀ་ར་རེ་རེ་བཞིན་ཟ་སྐབས་སྡིག་
རྒན་ཨ་ཁུ་སྤྱང་ཀི་ཞིག་ལྷབ་ལྷབ་ལྷབ་ཐོན་བྱུང་། སྤྱང་ཀིས“ཁྱེད་ཀྱིས་ཟ་བཞིན་པ་
དེ་ཅི་ཡིན”ཞེས་དྲིས། “འདི་ནི་མིག་འབྲས་ཡིན”ཞེས་རི་བོང་གིས་བསམ་བློ་ཅུང་
ཙམ་བཏང་རྗེས་དེ་ལྟར་སྨྲས་པ་ན། “ཁྱེད་ཀྱིས་ཟ་བ་ལ་བལྟས་ན་མིག་འབྲས་དེ་ཧ་
ཅང་ཞིམ་མངར་ཅན་ཞིག་ཡིན་སྲིད། དེ་བས་བདག་ལའང་མིག་འབྲས་ཤིག་བྱིན་
དང”ཞེས་ཟེར་བ་ལ་ཨ་ཕ་རི་བོང་གིས་སྤྱང་ཀི་ལ་ཀ་ར་ཞིག་བྱིན། སྤྱང་ཀི་ཁ་ལྟོ་ཆེ་
བས་ཁམ་གང་བྱས་ནས་ཀ་ར་མིད་པ་དང་ཁ་ཤ་ལ་ལྕེ་ལྡག་བྱེད་བཞིན“མིག་འབྲས་
དེ་དངོས་གནས་ཞིམ་མངར་ལྡན་ཡང་བདག་གིས་ད་དུང་བྲོ་བ་གསལ་པོ་ཞིག་མ་



བྱིས་པའི་རབ་བྱེད། 101
ཤེས”ཟེར། ཨ་ཕ་རི་བོང་གིས་“སྲོག་ཆགས་རེ་ལ་མིག་ཟུང་རེ་མ་གཏོགས་མེད་
པས། བདག་ལ་སྟེར་རྒྱུ་དེ་འདྲ་མང་པོ་ཞིག་གང་ན་ཡོད”ཅེས་བཤད། སྤྱང་ཀིས“དེ་
ན་བདག་གི་མིག་འབྲས་ལོངས་ཤིག”ཟེར་བས་རི་བོང་གིས་སྤྱང་ཀིའི་མིག་འབྲས་
གཅིག་བྲུས་ཏེ་སྤྱང་ཀིའི་ཁ་ནང་དུ་མིག་འབྲས་མ་བཞག་པར་ཀ་ར་གཅིག་བཞག
སྤྱང་ཀི་ཁ་མངར་ནས“བདག་གི་མིག་འབྲས་འདིའང་ལོངས་ཤིག”ཟེར། རི་བོང་
གིས་མིག་འབྲས་དེའང་བླངས་ནས་སྤྱང་ཀིའི་ཁ་ནང་དུ་བཞག སྤྱང་ཀིས“ཕེ་ཕེ། ད་
ཐེངས་ཀྱི་མིག་འབྲས་འདི་ཇི་འདྲའི་ཁ་བ་ལ་ཨང་། ད་བདག་གིས་ཅི་ཡང་མི་མཐོང་
བས་ཁྱེད་ཀྱིས་བདག་ལ་ལམ་ཁྲིད”ཟེར། དེ་ནས་ཨ་ཁུ་རི་བོང་གིས་སྤྱང་ཀི་ཁྲིད་ནས་
བྲག་ཁ་ཞིག་ཏུ་སོང་། སྤྱང་ཀིའི་མིག་ཟུང་བྲུས་པས་ལུས་འདར་རྒྱག་གིན་འདུག་
པས་ཨ་ཕ་རི་བོང་གིས་བུད་ཤིང་བཏུས་ནས་མེ་བུས་ཏེ་སྤྱང་ཀི་ལ་ཁ་ལག་སྲོ་རུ་
བཅུག སྤྱང་ཀི་བྲག་གི་མཐའ་ཁ་ན་བསྡད་ཡོད་པས་ཨ་ཕ་རི་བོང་གིས་མེ་སྤྱང་ཀིའི་
གམ་དུ་བྲུས་ཏེ་ཨ་ཁུ་སྤྱང་ཀི་ཕར་ལ་ནུར། མ་ནུར་ན་སྡེར་མོ་བསྲེག་རྒྱུ་རེད”ཅེས་
བཤད་པ་ན་སྤྱང་ཀི་མཐའ་ཁ་ལ་ཅུང་ཙམ་ནུར་བ་རེད། ཡང་རི་བོང་གིས་སྤྱང་ཀིའི་
གམ་དུ་མེ་བྲུས་ཏེ“ཨ་ཁུ་སྤྱང་ཀི་ཕར་ལ་ནུར། མ་ནུར་ན་རྔ་མ་བསྲེག་རྒྱུ་རེད”ཅེས་
པ་ན་སྤྱང་ཀི་ཡང་མཐའ་ཁ་ལ་ཅུང་ཙམ་ནུར། དེ་ནས་ཡང་ཨ་ཕ་རི་བོང་གིས་སྤྱང་
ཀིའི་གམ་དུ་མེ་བྲུས་ཏེ་ཨ་ཁུ་སྤྱང་ཀི་ཕར་ལ་ནུར། མ་ནུར་ན་ཁ་སྤུ་བསྲེག་རྒྱུ་རེད
ཅེས་པ་ན་སྤྱང་ཀི་ནུར་ཙམ་བྱས་པ་དང་བྲག་ནང་དུ་ལྷུང་བ་རེད།
རི་བོང་བྲག་ཁ་ལ་སོང་སྟེ་བྲག་ནང་ལ་ལྟ་དུས་སྤྱང་ཀིས་བྲག་སྐེད་ཀྱི་རྩྭ་འཇག་
མ་ཞིག་ལ་སོ་བཏབ་ནས་བསྡད་ཡོད་པ་མཐོང་བས། ཁོས་སྐད་བརྒྱབ་ནས་ཨ་ཁུ་སྤྱང་
ཀི ཕ་བཟང་པོ་ཞིག་གི་བུ་ཡིན་ན ་ཨ ཟེར་བ་དང་། ཕ་ངན་པ་ཞིག་གི་བུ་ཡིན་ན་ཨུམ་
ཟེར་བ་རེད”ཅེས་བཤད་པ་ན། སྤྱང་ཀིས་ཁོ་རང་ཕ་བཟང་པོ་ཞིག་གི་བུ་དང་། གཡག་



བློ་འབྱེད་ཀློག་དེབ་དཔེ་ཚོགས།[io2
བཟང་པོ་ཞིག་གི་ཀོ་ཡིན་པར་རློམ་ནས“ཨ”ཞེས་པ་དང་མཉམ་དུ་བྲག་ནང་ལ་ལྷུང་
སྟེ་ཀླད་ཞོའང་དཀར་སོབ་བེ་བྲག་སྟེང་དུ་འཐོར་སོང་ངོ༌། །
བྱི་ལར་བྱ་དགའ་གནང་བ།
དེ་ཡང་ཡུལ་སྐྱིད་ལུང་ཉི་མ་རང་ཤར་ཞེས་འབོད་པ་ན། རྒན་པོ་སྦྱིན་པ་དགའ་
ཞེས་སོ་ནམ་གྱི་ལས་ལ་མཁས་པ་ཞིག་ཡོད། ཁོ་རང་སོ་ནམ་གྱི་ལས་ལ་མཁས་སྟབས།
ཁོ་ཚང་གི་འབྲུ་མཛོད་ཡོད་ཚད་འབྲུ་རིགས་ཀྱིས་བཀང་ཡོད། འོན་ཀྱང་འབྲུ་རྐུ་
བའི་ཙི་གུ་ཡང་ཧ་ཅང་མང་བས། གོང་ཆེན་བྱིན་ནས་བྱི་ལ་ཞིག་ཉོས་ཡོང་སྟེ་འདི་
སྐད་དུ། “ཀ་ཡེ་བྱི་ལ། དེ་རིང་ནས་ཁྱོད་ཀྱིས་ཙིག་རྐུན་གཅིག་བཟུང་སྟེ་བདག་ལ་
སྤྲད་ན་གཅིག་བཟུང་བའི་ཚོད་ཀྱི་བྱ་དགའ་ཡོད། གཉིས་བཟུང་ན་དེའི་ཚོད་ཀྱི་བྱ་
དགའ་ཡོད”ཅེས་བཤད། བྱི་ལ་དགའ་སྤྲོའི་ངང་སོང་ནས་འབྲུ་མཛོད་འགྲམ་དུ་ཚིག་
ཁུང་ཞིག་ཡོད་པའི་ཁ་རུ་ལྟོགས་སྐོམ་ལ་མ་འཛེམ་པར་བསྒུགས་བསྒུགས་མཐར་ཙི་
གུ་ཆུང་ཆུང་ཞིག་བཟུང་འོང་ནས་བདག་པོར་སྤྲད། རྒན་པོ་དགའ་ནས་འདི་སྐད་
དུ། “འདི་ཙི་གུ་སྐམ་པོ་ཞིག་ཡིན་པས་བྱ་དགའ་ཡང་དེ་བཞིན་ནོ”ཞེས་བྱི་ལར་རུས་
པ་སྐམ་པོ་ཞིག་གི་བྱ་དགའ་གནང་། དེ་ནས་བྱི་ལ་ཁོང་ཁྲོའི་ངང་སོང་སྟེ་ཙི་གུ་ཞིག་
གསོན་པོར་བཟུང་ཡོང་ནས་བདག་པོ་སྦྱིན་པ་དགའ་ཚང་གི་འབྲུ་མཛོད་ནང་དུ་
བཏང་། ཙི་གུ་དེས་འབྲུ་མཛོད་ནང་དུ་ཉིན་ཞག་ཁ་ཤས་རིང་ལ་འབྲུ་རིགས་གྲོ་ནས་
སྲན་གསུམ་གང་འདོད་ཀྱིས་ཟ་ཐུབ་ཐུབ་བྱས་རྐྱེན། སྔར་མཐོང་མ་མྱོང་བའི་ཚིག་
རྒན་ཚོན་པོ་ཞིག་ཏུ་གྱུར། ཉིན་ཞིག་བྱི་ལས་ཙིག་རྒན་ཚོན་པོ་དེ་བཟུང་ཡོང་ནས་
བདག་པོར་སྤྲད་པ་ན། རྒན་པོ་སྦྱིན་པ་དགས་འདི་སྐད་དུ“ཙི་གུ་ཚོན་པོ་བཟུང་ན་བྱ་
དགའ་ཚོན་པོ་གནང་ངོ་ཞེས་ལུག་ཤ་ཚོན་པོ་ལེབ་མོ་ཞིག་བྱི་ལར་བྱ་དགར་གནང་
ངོ༌། །



བྱིས་པའི་རབ་བྱེད། 103
གཡུ་ཡི་རིལ་མ་གཏོང་བའི་གཡང་ལུག
དེ་ཡང་སྔོན་ཞིག་གི་དུས་སུ། སྐྱིད་ཀྱི་མེ་ཏོག་ར་བ་ཞེས་རྩྭ་ཆུ་གཉིས་འཛོམས་
ཀྱི་འབྲོག་པའི་ཡུལ་ལྗོངས་ཤིག་ཏུ། གཡོག་རྒན་བཀྲ་ལོ་ཞེས་འབོད་པའི་འབྲོག་
པ་དབུལ་པོ་ཞིག་ཡོད་པར། ཁྱིམ་དུ་རྒྱུ་ནོར་ར་མའི་རིལ་མ་ཙམ་ཞིག་ཀྱང་སྟོན་རྒྱུ་
མེད་པས། དུས་རྒྱུན་ཕྱུག་ཁྱིམ་ཐམས་ཅད་ཀྱི་ལུག་རྫི་ནོར་རྫི་ལ་སོགས་གཡོག་ལས་
སྣ་ཚོགས་བྱས་ཏེ་ལྟོགས་སྐོམ་དང་འཁྱག་གྲང་གི་སྡུག་བསྔལ་ནང་དུ་འཚོ་བ་རོལ་
ཐབས་དང་ཉི་མ་འཕུད་ཐབས་བྱས། ཉིན་ཞིག་གཡོག་རྒན་བཀྲ་ལོས་སྤྱང་ཀི་ཞིག་གི་
ཁ་ནས་ལུ་གུ་ཆུང་ཆུང་ཞིག་གི་སྲོག་བསྐྱབས་ཏེ། རང་གི་ཁྱིམ་ལ་ཁྱེར་འོངས་ནས་
རིན་ཆེན་ནོར་བུ་ལྟར་བདག་གཉེར་ལེགས་པོ་བྱས། ཉིན་ཁ་ཤས་སོང་རྗེས་ལུ་གུ་དེས་
བཏང་བའི་རིལ་མ་ཐམས་ཅད་གཡུ་ཡི་རིལ་མ་དག་དག་ཡིན་པས། གཡོག་རྒན་བཀྲ་
ལོ་དགའ་སྤྲོ་སྐྱེས་ཏེ་འདི་སྐད་དུ། “གཡང་ལུག་འདི་ནི་གནམ་རྒན་མས་ང་ལ་གནང་
བ་ཡིན་ནོ་ཞེས་ལུ་གུ་དེའི་མིང་ལ་བཀྲ་ཤིས་གཡང་ལུག་ཅེས་བཏགས། འབྲོག་ཡུལ་
དེའི་མི་ཚང་མས་གཡོག་རྒན་བཀྲ་ལོ་ཚང་ལ་གཡུ་ཡི་རིལ་མ་གཏོང་བའི་ལུ་གུ་ཞིག་
ཡོད་པ་ཤེས་རྗེས། ཕྱུག་ཁྱིམ་དག་གིས་རྒྱུ་ཟོག་རྟ་ནོར་ལུག་གསུམ་ཁྱུ་ཁྱུ་བྱས་ཏེ་དེད་
འོང་ནས་གཡུ་ཚོང་བརྒྱབ་པར་མ་ཟད། ཁོའི་མིང་ཡང་རང་ཤུགས་སུ་གཡོག་རྒན་
བཀྲ་ལོ་ནས་ཨ་ཕ་བཀྲ་ལོ་རུ་གྱུར། དེ་ནས་བཟུང་ཨ་ཕ་བཀྲ་ལོའི་བསམ་པ་ནམ་ཡང་
གཡུ་ཚོང་ཁོ་ནའི་ནང་དུ་འཁོར་རྐྱེན། གཡུ་ཡི་རིལ་མ་གཏོང་བའི་གཡང་ལུག་ལ་
གཅེས་སྐྱོང་བྱེད་པ་སྔར་ལས་ཇེ་ཞན་དུ་སོང་བར་མ་ཟད། ཉིན་ཞིག་ཨ་ཕ་བཀྲ་ལོས་
གཡང་ལུག་འདིས་ཉིན་རེར་གཡུ་ཡི་རིལ་མ་ཐེངས་གཉིས་གསུམ་ཙམ་ལས་གཏོང་



བློ་འབྱེད་ཀློག་དེབ་དཔེ་ཚོགས།[ 104
མི་ཤེས། གལ་ཏེ་ཁོ་བཤས་ཚེ་གཡུ་ཡི་རིལ་མ་ཡོད་ཚད་པོ་ཐེངས་གཅིག་ལ་བླངས་
ཆོག་བསམས་ཏེ། གཡང་ལུག་བཤས་ནས་རྒྱུ་མ་གཤགས་པ་ན། རྒྱུ་མའི་ནང་དུ་རྩྭའི་
རིལ་མ་ཁ་ཤས་ལས་གཡུ་ཡི་རིལ་མ་གཅིག་ཀྱང་མི་འདུག དེ་ནས་བཟུང་གཡང་
ལུག་མེད་པས་ཨ་ཕ་བཀྲ་ལོའི་རྒྱུ་ཟོག་རྟ་ནོར་གསུམ་ལ་ལ་ཇག་རྐུན་གྱིས་དེད། འཕྲོ་
མ་ནད་ཡམས་ཀྱིས་ཤི་ཚར་བས་ཨ་ཕ་བཀྲ་ལོ་སྔར་བཞིན་ཕྱུག་ཁྱིམ་རྣམས་ཀྱི་གཡོག་
རྫི་རུ་གྱུར་པར་མ་ཟད། ཁོའི་མིང་ཡང་རང་ཤུགས་ཀྱིས་ཨ་ཕ་བཀྲ་ལོ་ནས་གཡོག་
རྒན་བཀྲ་ལོ་རུ་གྱུར་ཏོ། །
ར་མ་དང་སྤྱང་ཀི
དེ་ཡང་སྔོན་ཞིག་གི་དུས་ན། ཡུལ་ཀུན་མཐུན་ར་བ་ཞེས་འབོད་པ་ཞིག་ཏུ། རྩྭ་
གང་བཟང་དང་ཆུ་གང་ཞིམ་ལ་བརྟེན་ནས་རང་དབང་ངང་འཚོ་བ་རོལ་བའི་ར་མ་
ཞིག་ཡོད་ལ། སྤྱང་ཀི་ཞིག་གིས་ནམ་ཡང་ར་མ་དེ་ཟ་འདོད་སྐྱེས་མོད་ཀྱི། འོན་ཏེ་ར་
མ་དེར་འགྲོ་རོགས་འདུག་རོགས་ཀྱི་ཁྱི་རྒན་བཙན་པོ་ཞིག་ཡོད་སྟབས་ཟ་མ་ཐུབ།
ཉིན་ཞིག་སྤྱང་ཀི་ཝ་མོ་ཞིག་ཡོད་པའི་སར་སོང་ནས་འདི་སྐད་དུ། ''ཨ་ཆེ་ཝ་མོ་གྲ་
ཡག་མ་ལགས། འཇིག་རྟེན་འདི་ན་ཁྱོད་ལས་བློ་རིག་ཅན་ཞིག་མེད་པས། ཁྱོད་སོང་
ནས་ར་མ་དང་ཁྱི་རྒན་གཉིས་རང་རང་སར་དགར་ཐུབ་ན། ངས་ར་མ་བསད་རྗེས་འུ་
གཉིས་ཀྱིས་ར་ཤ་ཚོན་པོ་མཉམ་ཟ་དང་ར་ཁྲག་དྲོན་མོ་མཉམ་མཐུང་བྱས་ཆོག” ཅེས་
བཤད། དེ་ནས་ཝ་མོ་ར་མའི་འདུག་སར་སོང་སྟེ་ངག་འཇམ་པོ་དང་སྐད་དམའ་མོས་
འདི་སྐད་དུཀ་ཡེ་ཨ་ནེ་ར་མ་ལགས། ཁྱོད་ནི་གཞུང་རྒྱུད་དྲང་ཞིང་ངང་རྒྱུད་འཇམ་
པའི་རྩྭ་གཟན་ཞིག་ཡིན་རུང་། ཁྱོད་ཀྱི་འགྲོ་རོགས་འདུག་རོགས་ངང་རྒྱུད་རྩུབ་ཅིང་
ཞེ་སེམས་གནག་པའི་ཁྱི་རྒན་ཤ་གཟན་ཞིག་ཡིན་པས། སེམས་ཅན་གྱིས་ཁྱོད་ཀྱང་



བྱིས་པའི་རབ་བྱེད།| 105
I
ཁྱི་རྒན་འདྲ་འདྲ་ཞིག་རེད་ཅེས་མི་བཤད་དགུ་བཤད་བྱེད་ཀྱི་ཡོད་པར་མ་ཟད། ཉིན་
ཞིག་ཁྱོད་རང་ཁྱི་རྒན་གྱིས་ཁ་ཟས་སུ་འགྱུར་རྒྱུ་ཡིན་པ་བསམ་བློ་གཏོང་རན་རེད་
ཅེས་བཤད་པ་ན། ར་མའི་སེམས་ལ། “ཤ་ཚ་བའི་གཏམ་ལ་སྙན་མོ་མེད། ནད་མཁྲིས་
པའི་སྨན་ལ་ཞིམ་པོ་མེད་”ཟེར་བའི་དཔེ་ཡོད་པས། ཨ་ཆེ་ཝ་མོའི་སྐད་ཆ་ཚང་མ་ང་
རང་ལ་ཤ་ཚ་བའི་སེམས་གཏམ་རེད་བསམས་ཏེ་ཁྱི་རྒན་ལ་འདི་སྐད་དུ་“ཨ་རོག་ཁྱི་
རྒན་ལྡོམ་པོ། ཁྱོད་དང་ང་གཉིས་མཉམ་འགྲོ་མཉམ་འདུག་བྱས་པས། སེམས་ཅན་
གྱིས་ང་ཡང་ཁྱི་རྒན་ཁྱོད་འདྲ་འདྲ་ཞིག་རེད་ཅེས་བཤད་ཀྱིན་ཡོད་པར་མ་ཟད། ཉིན་
ཞིག་ང་ཁྱོད་ཀྱིས་ཁ་ཟས་སུ་འགྱུར་རྒྱུ་ཡིན་པས། དེ་རིང་ནས་བཟུང་ངེད་གཉིས་རང་
རང་སར་འགྲོའོ”ཞེས་ཁྱི་རྒན་དང་ར་མ་གཉིས་རང་རང་གི་ལམ་དུ་སོང་། ཁྱི་རྒན་
སོང་རྗེས་སྤྱང་ཀི་འོངས་ནས་ར་མ་བསད་དེ་ཨ་ཆེ་ཝ་མོ་དང་ཁོ་གཉིས་ཀྱིས་ར་ཤ་
ཟོས་ཤིང་ར་ཁྲག་འཐུངས་ནས་སྐྱིད་པོ་བྱས་བསྡད་པ་རེད།
བློ་གྲོས་དང་ཤེད་ཤུགས།
གནའ་སྔ་མོར་ས་ཆ་ཞིག་ན་མི་ཧ་ཅང་ཤེད་ཤུགས་ཅན་ཞིག་ཡོད་པ་དེས།
འབངས་མི་སེར་དང་དབང་ཐང་ཆུང་བ་རྣམས་ལ་དུས་རྒྱུན་དུ་ཐུབ་ཚོད་བྱེད་བཞིན་
པའི་ཚིག་དེ་ཨ་ཁུ་བསྟན་པའི་རྣ་ལ་ཕོག་པས། ཨ་ཁུ་བསྟན་པས་སྡུག་རྒན་དེ་ངེས་
པར་དུ་འདུལ་དགོས་སྙམ་ནས། ལམ་བྲོ་ཏོག་ཙམ་ཁྱེར་ཏེ་མི་ཤེད་ཤུགས་ཅན་སྡོད་
པའི་ཡུལ་དེར་བསྐྱོད་དོ།།
ཨ་ཁུ་བསྟན་པ་ཡུལ་དེར་སླེབས་པའི་ཕྱི་ཉིན་གྱི་སྔ་དྲོ། མི་ཤེད་མོ་ཅན་དེ་ཡོད་
སར་སོང་ནས་རྩལ་འགྲན་པའི་དུས་ཆད་བྱས། ཡུལ་དེའི་མི་རྣམས་ཀྱིས་གནས་ཚུལ་
དེ་ཐོས་ནས། འཚང་ཁ་ཤིག་ཤིག་གིས་མི་ཤེད་ཤུགས་ཅན་དེ་ཚང་གི་སྦྲ་མཐའ་བསྐོར་



བློ་འབྱེད་ཀློག་དེབ་དཔེ་ཚོགས།[ io6
ནས་བསྡད། རྩལ་འགྲན་ལ་ཉེ་བའི་སྔོན་དུ་ཨ་ཁུ་བསྟན་པས“གལ་ཏེ་ངེད་གཉིས་
སུ་ཞིག་ལ་སྲོག་སྐྱོན་བྱུང་ན་ཅིག་ཤོས་ལ་འབྲེལ་བ་མེད་ཅིང་། སུ་ཕམ་ཁ་བྱུང་ན་དེ་
ཅིག་ཤོས་ཀྱི་བྲན་བྱས་ནས་སྐད་ཆ་གང་བཤད་ལ་ཉན་དགོས”བཅས་ཆ་རྐྱེན་ཁ་ཤས་
བཏོན་པ་ན། མི་ཤེད་ཤུགས་ཅན་དེ་ཡང་ཡིད་འཐད་བྱུང་ནས། ཤོག་བུར་ཡིག་ཆུང་
བྲིས་ཏེ་མཛུབ་ཐེལ་མནན་པར་མ་ཟད། མི་ཚོགས་ལས་བར་བ་བཙལ། དུས་དེར་ཨ་
ཁུ་བསྟན་པས་འབྲེང་བ་སྦོམ་ཞིང་རིང་བ་གཉིས་ཁྱེར་འོངས་ཏེ། མི་ཤེད་ཤུགས་ཅན་
ལ་གཅིག་བྱིན་ཞིང་། ཡང་རང་གི་སྐེད་པར་སྒྲིམ་མ་འཁེལ་གྱིས་གཅིག་བཅིངས་པ་
ལ། མི་ཤེད་ཤུགས་ཅན་གྱིས་གང་དེ་མ་ཤེས་པར་དངངས་སྐྲག་དང་བཅས་ཏེ། “འདི་
ཅི་ཡིན། ཁྱོད་ཀྱིས་ང་ལ་ལྕེབ་ཐག་ཅིག་བྱིན་པ་མིན་ནམ།” ཞེས་དྲིས་པར། ཨ་ཁུ་
བསྟན་པས་ཧ་ལས་པའི་ཚུལ་གྱིས། ''ཨ་ཙི། ཁྱོད་འདྲ་བའི་རྩལ་ཆེན་ཞིག་གིས་འཇུ་
རེས་ཀྱང་བྱེད་མི་ཤེས་སམ། ཨང་་་་་ངོ་མ་ཡངས་པའི་རྒྱལ་ཁམས་མ་མཐོང་བའི། །
ས་མཐའི་བླུན་པོ་རང་མཐོང་ཆེ། ། ཟེར་བ་ནི་ཅི་མ་བདེན། ད་་་་་ང་གནམ་འོག་གི་
རྩལ་ཆེན་འཇུ་རེས་བྱས་པའི་འགྲན་བསྡུར་གང་ལས་གང་ཆེ་ཚང་མར་མ་ཞུགས་པ་
ཞིག་མེད་མོད། འོན་ཀྱང་ཁྱོད་འདྲ་འདྲའི་སྐེ་རགས་ཀྱང་བཅིངས་མི་ཤེས་པའི་སྡར་
མ་ཞིག་གིས་ངའི་འགྲན་ཟླར་ག་ལ་འོངས། ཁྱོད་ཀྱི་ཚུགས་ཀར་བལྟས་ན་ང་རང་
ངོ་ཚ་བར་འདུག”ཟེར་བཞིན་འདུག་པ་ལ། མི་ཤེད་ཤུགས་ཅན་དེའི་སེམས་ལ། མི་
འདིས་དང་པོར་ང་བཙལ་ནས་ཡོང་ཚུལ་དང་། བར་དུ་ཕན་ཚུན་སྲོག་སྐྱོན་བྱུང་ན་
འགན་མི་འཁུར་བ། ད་ལྟ་ཡང་འབྲེང་བས་སྐེ་རགས་བཅིངས་ནས་འགྱིངས་ཤིང་
ཁ་ཕོ་ཆེ་བ་ཞིག་ཡིན་སྲོལ་ཕྱོགས་གང་ནས་བལྟས་ན། ཁོ་དངོས་གནས་གནམ་འོག་
གི་མི་ཤེད་མོ་ཅན་ཞིག་ཡིན་རྒྱུ་རེད་བསམས་ཤིང་། ཁོའི་མིག་ལམ་དུ་ཨ་ཁུ་བསྟན་
པའི་གཟུགས་སྟོབས་ཀྱང་གློ་བུར་དུ་ཆེ་རུ་རྒྱས་ཤིང་དཔུང་བའི་ཤ་རྡོ་ནི་བྲག་རི་ལྟར་



བྱིས་པའི་རབ་བྱེད།[ 107
བརྗིད་པ་འདྲ་བའི་སྣང་བ་ཞིག་ཤར་ནས། འགྲན་ག་ལ་ཕོད་དེ་འབྲོ་ཡང་མི་ཐུབ་པར་
མགོ་བོ་ཐུར་དུ་བསྒྱུར་ནས་བསྡད་དོ། །
སྤྱང་གྲོང་འཛོམས་པའི་ལུ་གུ
ཉིན་ཞིག་ལ་ལུ་གུ་ཞིག་ཡུལ་ལ་མ་ཐོན་པར་རི་ནས་ལུས། ཁོས་བྲག་ཕུག་ཅིག་
མཐོང་རྗེས། འཕྲལ་དུ་བྲག་ཕུག་ནང་ལ་འཛུལ་ནས་བསྡད། དེའི་སྐབས་གློ་བུར་དུ་
སྤྱང་ཀི་ཞིག་ཀྱང་བྲག་ཕུག་དེའི་ནང་ལ་འཛུལ་ནས་འོངས། ལུ་གུ་སྐྲག་སྟེ་གཅིན་
ཤོར་སོང་བས། སྤྱང་ཀིས།“ཁྱོད་ཀྱིས་ཅི་བྱེད་ཀྱིན་ཡོད”ཅེས་དྲིས་པར། ལུ་གུས། ”ངས་
ཁྱིམ་ལ་ཆུ་བཏང་ནས་གད་ཕྱགས་བྱེད་ཀྱིན་ཡོད”ཅེས་ལན་བཏབ་ཀྱང་། སེམས་སུ་
སྤྱང་ཀིར་སྐྲག་ནས་འདར་སིག་སིག་གིས་རྭ་ཅོ་བྲག་ངོར་ཐོགས་ཏེ་ཐག་སྒྲ་གྲགས།
སྤྱང་ཀིས་ཅི་ཡིན་སྙམ་སྟེ་ཡང“ཁྱོད་ཀྱིས་ཅི་བྱེད་ཀྱིན་ཡོད”ཅེས་དྲིས་པས། ལུ་གུས།
"ངས་རྭ་ཅོ་རྣོན་པོ་ཞིག་བརྡར་ནས་ཁྱོད་ལ་བསྣུན་བསམ་པ་ཡིན”ཞེས་ལན་བཏབ་
པས། སྤྱང་ཀི་སྐྲག་ནས་མྱུར་དུ་བྲོས་སོང་ངོ༌། །
རྟས་རིག་པས་སྤྱད་ཀི་བསད་པ། །
སྔོན་ཞིག་ལ། རྟ་ཞིག་འདམ་ལ་ཟུག་ཡོད་པ་སྤྱང་ཀི་ཞིག་གིས་མཐོང་བས། སྤྱང་
ཀིས། ངས་ཁྱོད་དེ་རིང་ཟ་རྒྱུ་ཡིན”ཞེས་བཤད་པ་ན། རྟས།”ང་འདམ་ནང་ནས་ཟོས་
ན་གཙང་མ་མིན་ལ་ཤ་ཡང་མི་ཞིམ་པས། འདམ་ལས་ཕྱིར་བླངས་ཏེ་གཙང་མར་
བཀྲུས་ནས་ཟོས་ན་བཟང་ངོ་”ཞེས་བཤད། སྤྱང་ཀིས་རྟས་བཤད་པ་དེ་བདེན་སྙམ་
ནས། དེ་ལྟར་བསྒྲུབས་ནས་རྟ་ཟ་རྩིས་བྱེད་ཚེ། ཡང་རྟས“ངའི་རྨིག་པའི་ངོ་ན་ཡི་གེ་
འགའ་ཡོད་པས། ཁྱོད་ཀྱིས་དེ་བཏོན་ནས་ཚར་རྗེས་སུ་ཟོས་ན་ཧ་ཅང་བཟང”ཞེས་
བཤད། བླུན་ནག་གདུག་རྩུབ་ཅན་གྱི་སྤྱང་ཀིས་དེ་ཡང་བདེན་དུ་བཟུང་ནས་མགོ་



བློ་འབྱེད་ཀློག་དེབ་དཔེ་ཚོགས།[ io8
མར་བསྒྱུར་ཏེ་རྨིག་ངོས་ཀྱི་ཡི་གེ་འདོན་རྩིས་བྱེད་སྐབས། རྟས་གློ་བུར་དུ་འཕྲས་
གཅིག་བརྒྱབ་པས་སྤྱང་ཀི་དེ་མ་ཐག་བསད་པ་རེད། དེ་ནས་རྟས། ''རྟ་རྒན་འདམ་
ལས་ལེན་པའི་ཤེད་ཅན་པོ། ། རྨིག་ངོས་ཡི་གེ་འདོན་པའི་མཁས་པ་པོ། ། འགྲམ་པ་གློ་
གཡས་རྫོགས་པའི་ལས་ངན་པོ། ། ” ཞེས་ངོ་མཚང་འདྲུ་བའི་ཚིག་འགའ་བཤད་དེ་
ག་ལེར་བུད་སོང་། །
རི་བོད་དང་རུས་སྦལ།
སྔོན་རི་བོ་ཞིག་ན་རི་བོང་ཞིག་དང་རུས་སྦལ་ཞིག་གནས་ཡོད་པ་རེད། ཉིན་
ཞིག་ཁོ་གཉིས་རི་རྩེར་ལྟད་མོ་བལྟ་བར་ཆས། ཉིན་དེར་ནམ་མཁའ་ནི་མཚོ་ལྟར་
སྔོ་ཞིང་དྭངས་ལ། རི་ཡི་སྟོད་དུ་ཤིང་སྡོང་དང་སིལ་སྡོང་སྣ་ཚོགས་སྐྱེས་པ་དང་། རི་
སྐེད་དུ་རྩི་ཏོག་སྣ་ཚོགས་ཀྱིས་ཁེངས་ཤིང་། དེའི་ཤོད་ན་མཚོ་དང་མཚེའུ་མང་པོ་སྔ་
འཁྱིལ་ལེར་ཁྱབ་འདུག་པས། ས་ཆ་ནི་ཧ་ཅང་ཡིད་དུ་འོངས་པ་ལྟ་ན་སྡུག་པ་ཞིག་
ཡིན་ཕྱིན། རི་བོང་གིས་བལྟས་ཀྱིན་བལྟས་ཀྱིན་མྱོས་སེམས་སྐྱེས་ཏེ། ཀྱེ་མ། ས་ཆ་
འདི་འདྲ་བཟང་བ་ལ། རི་འདིའི་བདག་དབང་ང་གཅིག་པུས་བཟུང་ན་ཅི་མ་རུང་
ཨང་སྙམ། དེར་ཁོས་ཐབས་ངན་སེམས་ལ་བཅངས་ཏེ་རུས་སྦལ་ལ། “ཀྱེ་ནུ་བོ། སང་
ཉིན་ངེད་གཉིས་རི་ཤོད་ནས་རི་རྩེར་རྒྱུག་འགྲན་བྱེད་དགོས། གལ་ཏེ་ཁྱོད་རང་ཐོག་
མར་རི་རྩེར་ཐོན་ཐུབ་ན། རི་འདིའི་བདག་དབང་ཡོད་ཚད་ཁྱོད་ལ་སྟེར། གལ་ཏེ་ང་
སྔོན་དུ་ཐོན་སོང་ན། ཁྱོད་རང་ས་འདིར་འདུག་མི་ཆོག”ཅེས་ཟེར། རུས་སྦལ་གྱིས་
གཏམ་དེ་ཐོས་ནས། ཡ་ད་མ་བཟང་ཐལ། རི་བོང་གིས་ང་ས་ཆ་གཞན་པར་སྐྱོད་རྩིས་
ཡོད་པས། ཇི་ལྟར་བྱས་ན་བཟང་ངམ། རི་བོང་ནི་རྐང་ལག་རིང་ཞིང་རྒྱུག་ལ་མཁས་
པས། ངས་ཁོ་ལ་རྒྱུག་འགྲན་མི་ནུས་ཕྱིར་ཐབས་མཁས་ལ་བརྟེན་ན་ལེགས་སྙམ་ནས།



བྱིས་པའི་རབ་བྱེད།[ 109
“ཨ་ཇོ་ལགས། ང་རང་གི་རྐང་ལག་ཐུང་ཞིང་རྒྱུག་རྩལ་ཡང་མེད་པས། མར་རི་ཤོད་
ལ་སོང་ནས་ཕྱིར་རི་རྩེར་གོག་ན་དུས་ཚོད་ཧ་ཅང་རིང་པོ་ཞིག་འགོར་འགྲོ་བས། རི་
རྩེ་ནས་རི་ཤོད་ལ་རྒྱུག་ན་ཆོག་གམ” ཞེས་དྲིས། རི་བོང་གིས་ཁོ་ངའི་རྒྱུགས་ཡ་ལ་མི་
དོ་བསམས་ཏེ་ཆོག་ཆོག སང་ཉིན་ནངས་མོ་ཉི་འོད་རི་རྩེར་མ་ཕོག་གོང་ཁྱོད་རི་ཤོད་
ཀྱི་ཟམ་ཆེན་ཁར་ཐོན་དུ་ཆུགས་ཟེར། དགུང་མོ་རུས་སྦལ་རི་ངོས་སུ་བཞུར་ཆུ་ཞིག་
ཡོད་པ་དེའི་ཁར་བསྡད། ཕྱི་ཉིན་ནམ་ལངས་མ་ཐག་བཞུར་ཆུར་འཛུལ་ནས་རི་ཤོད་
ཟམ་ཆེན་གྱི་ཁར་འཁུར་དུ་བཅུག དེ་ནས་ཁོ་རང་ཟམ་ཐོག་ལ་འགོས་ནས་ཡུད་ཙམ་
སོང་བ་ན། རི་བོང་ཡོང་བ་མཐོང་ནས། ཨ་ཇོ་རི་བོང་རེམ་མ་རྒྱུག རེམ་མ་རྒྱུག་ཟེར་
ནས་ཀུ་ཅོ་བརྒྱབ་པས། རི་བོང་གིས་རུས་སྦལ་མཐོང་ནས་ངོ་མདོག་འགྱུར་ཞིང་མིག་
མཐར་མཆི་མ་འཁོར་བཞིན་ས་ཆ་གཞན་དུ་མི་འཁྱམས་ཀ་མེད་བྱུང་བ་རེད།
རི་བོང་ཁ་ཤོར་གྱུར་ཚུལ།
སྤྱང་ཀི་དང་ཝ་མོ། དེ་ཕོ། རི་བོང་བཅས་མཛའ་གྲོགས་བསྒྲིགས་ཏེ། མཐུན་པ་
སྤུན་བཞི་ལྟར་འདྲིས་ཤིང་མཐུན་པར་ཡོད་པ་ལ། རི་བོང་བློ་དང་ལྡན་པར་གྲགས་
པས་གྲོགས་རྣམས་ཤིན་ཏུ་དགའ་བ་དང༌། རི་བོང་རང་ཉིད་ཀྱང་དེ་ཚོའི་འགོ་བར་
གྱུར་པས་དགའ་སྤྲོ་དཔག་མེད་སྐྱེས། །
ཉིན་ཞིག་གྲོགས་པོ་བཞི་བོ་ལྷན་ཅིག་ཟས་འཚོལ་བར་སོང་། ཁོ་ཚོ་ཉིན་ཕྱེད་ལ་
ཡར་མར་དུ་ཉུལ་ཀྱང་ལག་ཏུ་ཅི་ཡང་མ་ཐོབ་པས། ཕོ་བ་ལྟོགས་ནས་གསུས་པར་
བར་མེད་དུ་འུར་ཁྲོག་གྲགས་པའི་དུས་སུ་རི་བོང་གིས་ཐག་རིང་ན་གྲྭ་པ་ཞིག་གིས་
རྒྱབ་ཏུ་ལྗིད་མོ་ཞིག་ཁུར་ནས་འོང་བ་མཐོང་བྱུང་། ཁོའི་ཡིད་ལ་ཐབས་ཤིག་དྲན་
ནས་ཚང་མ་བོས་ཏེ་རྣ་བར་ཤབ་ཤུབ་འགའ་བཤད། ཚང་མས་ཐབས་དེ་ཡག་པོ་རེད་



བློ་འབྱེད་ཀློག་དེབ་དཔེ་ཚོགས།[iio
ཟེར་ནས་ཕྱོགས་སོ་སོར་སོང་།
ཝ་མོས་རི་བོང་གི་ཐབས་བཀོད་ལྟར་ནགས་ཚལ་དུ་སྦས་ཏེ་གྲྭ་པ་ལ་སྒུག་ནས་
བསྡད། གྲྭ་པ་ཉེ་སར་སླེབས་ཚེ་ཝ་མོ་ནགས་ཚལ་ནས་གྱོལ་བོ་ཞིག་ཏུ་བརྫུས་ཏེ་གྲྭ་
པའི་མདུན་ནས་གྱོལ་སྟབས་སུ་སོང་། །
གྲྭ་པས་ཝ་མོ་གྱོལ་བོ་ཞིག་ཡོང་བ་མཐོང་ནས་སེམས་ལ་དེ་རིང་ལས་བཟང་གི་
མི་འགོར་བར་མགོ་ལ་ཝ་ཞྭ་གོན་ཐུབ་རྒྱུ་རེད་བསམས་ནས་དགའ་སྤྲོ་སྐྱེས་པ་དང་།
ཁོས་སྐེད་པ་སྒུར་ཞིང་། ལག་པ་བསྲིངས་ནས་ཝ་མོ་འཛིན་པར་བརྩམས་པ་ན་ཝ་མོ་
ལྡེམ་མྱུར་ཆེ་བས་གྲྭ་པས་ཐེངས་ཁ་ཤས་ལ་འཛིན་ལ་ཁད་བྱས་ཀྱང་འཛིན་མ་ཐུབ་
པར་བྲོས་སོང་། དེ་ལྟར་ཡུན་རིང་ཞིག་ལ་རྗེས་བསྙེགས་པས་གྲྭ་པ་དབུགས་འཚངས་
ཤིང་རྔུལ་ཆུ་ཁྲོམ་ཁྲོམ་དུ་བཞུར། མཐར་ཁོས་རྒྱབ་ཁུག་ཕར་འཕངས་པ་དང་ཞྭ་མོ་
དང་ལྷམ་སོགས་ཕུད་ནས་བློ་སེམས་རྩེ་གཅིག་གིས་ཝ་མོའི་རྗེས་བསྙེགས།
སྐབས་དེར་རི་བོང་དང་དེ་ཕོ་སྤྱང་ཀི་གསུམ་པོ་ཡོང་ནས་བྲོ་ཁུག་སོགས་དངོས་
པོ་ཡོད་ཚད་ཁྱེར་སོང་། དེ་ནས་ཝ་མོ་གྲྭ་པས་བདས་པ་ལས་ཐར་རྗེས་ཕྱིར་ལོག་སྟེ་རི་
བོང་སོགས་དང་མཉམ་དུ་བརྐུན་རྫས་བགོས།
རི་བོང་གིས་གྲྭ་པའི་ཞྭ་མོ་དེ་དེ་ཕོ་ལ་བྱིན་ནས་སྨྲས་པ། ”ཁྱོད་རྟག་ཏུ་ཞིང་ཁར་
རྒུམ་འབུ་འཐུ་བར་འགྲོ་བས་ཞྭ་མོ་འདི་ཁྱོད་ལ་སྟེར། ཁྱོད་ཀྱིས་ཞྭ་མོ་འདི་གོན་ན་
གཞན་གྱིས་ཁྱོད་གསོད་མི་ཐུབ”ཟེར། དེ་ཕོས”རེད་རེད་”ཟེར་ནས་ཞྭ་མོ་གོན་ཏེ་
དགའ་དགའ་སྤྲོ་སྤྲོས་ངང་འཕུར། །
དེ་ནས་རི་བོང་གིས་གྲྭ་པའི་ལྷམ་དེ་སྤྱང་ཀི་ལ་བྱིན་ནས“ཁྱོད་དུས་རྒྱུན་དུ་རྩྭ་
ཐང་ལ་ལུག་བརྐུ་བར་འགྲོ་དགོས་པས་ལྷམ་འདི་ཁྱོད་ལ་སྟེར། ལྷམ་འདི་གོན་ན་རྐང་



Swiss="35 | 111
བར་ཆུ་འདམ་མི་འགོ”ཟེར། སྤྱང་ཀིས“བཀའ་དྲིན་ཆེ”ཟེར་ནས་ལྷམ་གོན་ཏེ་དགའ་
སྤྲོའི་ངང་སོང་ངོ༌། །
དེ་ནས་རི་བོང་གིས་བྲོ་ཁུག་གི་ཁ་ཕྱེ་བ་ན་ནང་དུ་སྦུབ་ཆ་ཞིག་ཡོད་པ་དེ་བླངས་
ནས་ཝ་མོ་ལ་བཤད་རྒྱུར། “ཁྱོད་ལ་བུ་ཕྲུག་མང་བས་སྦུབ་ཆ་འདི་ཁྱོད་ལ་སྟེར། ཁྱོད་
ཀྱིས་ཁྱེར་སོང་ནས་བརྡུངས་ན་དེ་ཚོ་ཚང་མ་ཧ་ཅང་དགའ”ཟེར་ནས་བྱིན་པ་ན། ཝ་
མོས“ཐུགས་རྗེ་ཆེ”ཟེར་ནས་ཁྱེར་ཏེ་ཡིད་ཚིམས་པའི་ངང་ཝ་ཚང་དུ་ལོག
མཐར་རི་བོང་ཁོང་འཛུམ་འཆོར་བཞིན་རྩམ་པ་བྲོ་ཁུག་ཕྱེད་ཙམ་ཡོད་པ་ཁུར་
ནས་ཡུལ་དུ་སོང་། དེ་ཕོས་གྲྭ་པའི་ཞྭ་མོ་གོན་ནས་ཞིང་ཁར་རྒུན་འབུ་འཐུ་བར་སོང་
བ་ན། ཞྭ་མོ་ཆེ་དྲགས་པས་ཁོའི་མིག་བཀབ་པས་མི་ཞིག་གིས་ཁོའི་རྔ་མ་བཟུང་། དེ་
ནས་དེ་ཕོ་ཤེད་ཀྱིས་འཕུར་བས་ཐར་ཀྱང་མཇུག་སྒྲོ་རྩ་བ་ནས་བལ།
སྤྱང་ཀིས་ལྷམ་གོན་ནས་ལུག་བརྐུ་བར་སོང་བ་ལུག་རྫིས་རིག་ནས་དབྱུག་པ་
བཟུང་ནས་བདས་འོངས་པ་ན། སྤྱང་ཀིས་ལྷམ་གོན་ཡོད་པས་འབྲོ་མ་ཐུབ་པར་ལུག་
རྫིས་དབྱུག་གུས་བརྒྱབ་ནས་རྐང་པ་ཡ་གཅིག་བཅག་པ་དང་། ལྷམ་ཕུད་ནས་བྲོས་
པས་ད་གཟོད་སྲོག་ཐར་ཙམ་བྱུང་། །
ཝ་མོ་ལ་ཡང་ཆག་སྒོ་ཐེབས། ཁོས་སྦུབ་ཆ་ཁྱེར་ནས་ཚང་དུ་ཐོན་ཚེ་ཝ་ཕྲུག་
རྣམས་ཚང་སྒོ་ན་རྩེད་བཞིན་ཡོད་པ་མཐོང་ནས་ཁོས་སྦུབ་ཆ་བརྡུངས་ཏེ་བུ་ཕྲུག་
རྣམས་དགའ་རུ་འཇུག་བསམ་མོད། འོན་ཀྱང་ཝ་ཕྲུག་རྣམས་ཀྱིས་སྒྲ་དེ་འདྲ་ཚོར་མ་
མྱོང་བས་ཚང་མ་འདྲོགས་ནས་གཡང་ལ་ལྷུང་སྟེ་ཤིའོ། །
སྤྱང་ཀི་དང་དེ་ཕོ་ཝ་མོ་རྣམས་ལྷན་དུ་འཛོམས་ནས་རི་བོང་གིས་ཁོ་ཚོ་ལ་གནོད་
བསྐྱལ་པ་ཤེས་ཏེ་ཚང་མ་ཁོང་ཁྲོ་ལངས་ནས། ཚང་མས་རི་བོང་བཙལ་ནས་སྐྱིན་པ་



བློ་འབྱེད་ཀློག་དེབ་དཔེ་ཚོགས།[ il2
ལེན་རྒྱུ་ཐག་བཅད།།
རི་བོང་གིས་སྒོ་ཁ་ན་རྩམ་པ་ཟ་བའི་དུས་སུ། སྤྱང་ཀི་དང་དེ་ཕོ་ཝ་མོ་སོགས་ཁྲོས་
ནས་ཚུར་ཡོང་བ་མཐོང་བས་དོན་མི་ལེགས་པ་ཤེས་ནས་རེམ་མ་ཐང་ནས་རྡོ་ཞིག་
བླངས་ཏེ་ཤེད་ཀྱིས་རང་གི་ཁ་ལ་བརྒྱབ་པ་ན་ཐག་སྒྲ་དང་བཅས་རང་གི་མཆུ་ཏོ་ལ་
ཉག་ཤོ་ཞིག་བཏོད་ནས་ཁྲག་དམར་ཙ་ར་ར་བཞུར། སྤྱང་ཀི་སོགས་ཐག་ཉེ་སར་མ་
ཐོན་གོང་དུ་རི་བོང་ངུ་བཞིན་སྨྲས་པ།“ཨ་ཡ། ང་ཚོ་གྲྭ་པའི་མགོ་བསྐོར་ལ་ཚུད་པ་
རེད། ཁྱོད་ཚོས་ལྟོས་དང་། ངས་རྩམ་པ་ཟོས་པས་ཁ་ཤོ་བར་གྱུར”ཟེར། ཚང་མ་ཡིད་
ཆེས་ནས་“ཡིན་རྒྱུ་ནི་ང་ཚོ་ཚང་མ་གྲྭ་པའི་མགོ་སྐོར་གྱི་འོག་ཏུ་ཚུད་པ་རེད”ཟེར།
དེའི་སྟབས་ཀྱིས་ཚང་མས་རི་བོང་ལ་ཡང་ཁག་མེད་སྙམ་ནས་ཁོང་ཁྲོ་ཞི་བར་
གྱུར་ཏེ་རང་རང་སོ་སོའི་གནས་སུ་སོང་ངོ་། ། ཡིན་ནའང་རི་བོང་ནི་དེ་ནས་བཟུང་བུ་
རབས་ཚ་རྒྱུད་དུ་ཁ་ཤོ་སོང་བ་རེད།
མི་དང་སྤྱང་ཀི་རི་བོང་གསུམ་གྱི་གཏམ་རྒྱུད།
གནའ་སྔ་མོ་ཞིག་ལ། ལུང་བ་སུམ་མདོ་ཞིག་ན་ཁྱིམ་ཚང་ཞིག་ཡོད། ཨ་མའི་
མིང་ལ་རིག་ལོ་དང་། བུའི་མིང་ལ་དོན་གྲུབ་ཅེས་པའི་མ་བུ་གཉིས་ཀྱིས་བུད་ཤིང་
བཙོངས་ཏེ་འཚོ་བ་རོལ་ཐབས་བྱེད་བཞིན་ཡོད། ཉིན་ཞིག ཨ་མ་རིག་ལོ་ནད་ཀྱིས་
བཟུང་ནས་གློ་བུར་དུ་ཚེ་ལས་འདས། དུས་དེ་ནས་བཟུང་རྒྱུན་པར་བུ་དོན་གྲུབ་ཁོ་
རང་གཅིག་པུ་བུད་ཤིང་འཐུ་རུ་འགྲོ་དགོས་བྱུང་།
དུས་ཚོད་ནི་ཇི་འདྲའི་མགྱོགས་པ་ལ། དེ་ལྟར་ལོ་གཅིག་འདས་པའི་ཉིན་ཞིག་ཁོ་
རང་ནགས་ལ་བུད་ཤིང་འཐུ་རུ་སོང་ནས་སྔར་གྱི་ནགས་སར་ཐོན་མ་ཐག
མཆེ་བ་རྣོ་ཞིང་རིང་ལ་ལྕེ་དམར་པོ་འདོམས་པ་གང་སྲིང་བའི་སྤྱང་ཀི་ཞིག་ཁོ་



བྱིས་པའི་རབ་བྱེད།[ii3
པ་དང་བར་ཐག་མི་རིང་སར་ཡོང་བ་མཐོང་བས། ཁོ་རང་འཇིགས་སྐྲག་གིས་གོམ་
པ་འགའ་ཕྱི་ནུར་བརྒྱབ་ཚེ་སྤྱང་ཀིས”ཧ་ཧ། དེ་རིང་ངའི་ཁ་ལ་ཤ་ཞིམ་པོ་དང་ཁྲག་
དྲོན་མོ་ཡོང་བ་མིན་ནམ། ངའི་ཉིན་བདུན་ལ་ཤའི་དྲི་མ་ཙམ་ཡང་བསྣམས་རྒྱུ་མ་
བྱུང་། དེ་རིང་ཁྱོད་་་་་ཧ་ཧ" ཞེས་བཤད་བཞིན་པའི་སྐབས་དེར་དོན་གྲུབ་ཀྱིས་ཚིག་
སྣེ་ཚུར་བླངས་ཏེ་ཨ་ཁུ་སྤྱང་ཀི་ལགས། ཁྱེད་ཀྱིས་དེ་རིང་བདག་ཟོས་ན་འགྲིག་མོད།
འོན་ཀྱང་། ངས་ཉིན་གསུམ་ལ་ཟས་མ་ཟོས་པས་ཁོག་སྟོང་ཡིན། ཁྱེད་ཀྱིས་སང་ཉིན་
ང་ཟོ་དང་། ང་ཕྱིར་སོང་སྟེ་ཟས་འགྲང་ཙམ་ཟོས་རྗེས་འདིར་ཡོང་ཆོག”ཅེས་པར། ''ཨ་
ཧ། ཧ་ཧ་ཧ་དེ་ཆོག་མོད། ཁྱོད་སང་ཉིན་འདིར་ཡོང་མིན་མི་ཤེས་ལ། མ་ཡོང་ན་ང་
ལ་མགོ་སྐོར་བཏང་བ་མིན་ནམ། ཡིན་ནའང་། ཁྱོད་ཀྱིས་བཤད་པ་དེ་བདེན་ན་ཁྱོད་
ཀྱིས་མནའ་ཚིག་ཅིག་བོར་དང་”ཟེར་བར། དེ་བཞིན་མནའ་ཚིག་བོར་དེ་ “གལ་ཏེ་
ང་མ་ཡོང་ན་ངེད་གཉིས་གང་སར་འཕྲད་ཚེ་ཁྱོད་ཀྱིས་ང་མགོ་མཇུག་མེད་པར་ཟོས་
ཆོག”ཅེས་བཤད། བུ་དོན་གྲུབ་སེམས་སྡུག་དང་བཅས་ཕྱིར་ཡུལ་དུ་ལོག་པའི་ལམ་
ཁར་རི་བོང་ཞིག་དང་ཕྲད་ནས་འདྲི་རྒྱུར།“ཕུ་བོ་ལགས། ཁྱེད་སེམས་སྡུག་ཏུ་ལྷུང་བ་
ཅི་ཡིན། བུད་ཤིང་ཡང་ཁུར་མེད་པས་དོན་ཅི་བྱུང”ཟེར། དེ་ནས་བུ་དོན་གྲུབ་ཀྱིས་
དེ་རིང་ནགས་ལ་སོང་ནས་སྤྱང་ཀིར་ཕྲད་པ་རྣམས་མ་ལུས་དྲང་བོར་བཤད་པས་རི་
བོང་གིས་ལག་པ་རྒྱབ་ལག་གིས་ཕར་འགྲོ་ཚུར་འོང་འགའ་བྱས་ནས་བཤད་རྒྱུར།“ང་
ལ་ཐབས་ཤིག་ཡོད། ཁྱོད་སྐྲག་མི་དགོས” ཞེས་བཤད་པ་དང་བུ་དོན་གྲུབ་ཀྱི་སེམས་
ལ་ཁྱོད་འདྲའི་སྟོབས་མེད་ལུས་ཆུང་ཞིག་ལ་ངའི་སྲོག་སྐྱོབ་པའི་ནུས་པ་ག་ལ་ཡོད་
སྙམ་པའི་སྐབས་དེར། རི་བོང་གིས་སླར་ཡང་འགྲོ། ཁྱེད་ཚང་ལ་འགྲོའོ་ཞེས་ཟེར།
ཁོ་གཉིས་ཁྱིམ་དུ་ཐོན་ཏེ་རི་བོང་གིས“ཁྱོད་ཀྱིས་ཤིང་གི་མེ་མདའ་ཞིག་ལས”ཟེར།
དགོང་མོ་དེར། དོན་གྲུབ་ཀྱིས་ཤིང་གི་མེ་མདའ་ལས་པ་དང་། སྐ་རགས་ཀྱི་ཟུར་ཞིག་



བློ་འབྱེད་ཀློག་དེབ་དཔེ་ཚོགས།[ i14
གཤགས་ནས་མེ་མདའི་འདོགས་ཐག་བྱས་སོ། །
ཕྱི་ཉིན་ཁོ་གཉིས་སྔ་མོར་ལངས་ཏེ་ཟས་འགྲངས་ཙམ་བཟོས་པ་དང་མཉམ་དུ་
ནགས་ལ་སོང་། ལམ་ཁར་རི་བོང་གིས“ངས་ཁྱོད་ལ་ཀི་ཞིག་བཏབ་ན་ཁྱོད་ཀྱིས་ད་
མ་འགྲིག་ཐལ། ཨ་ཁུ་རྒྱལ་པོ་ཚང་གི་རྔོན་པ་ཐོན་བྱུང་ཞེས་ཁེར་ལབ་བྱོས”ཟེར། དེ་
ནས་རི་བོང་གིས་མེ་མདའ་ཁུར་བ་དང་རྐང་ལམ་དང་གྱེས་ཏེ་བྱ་འཕུར་བ་ལྟར་སྐད་
ཅིག་ཙམ་ལ་ནག་མེད་སེར་ཡལ། རི་བོང་སྔོན་གྱི་ས་དང་ཐག་མི་རིང་བའི་སྒང་མགོ་
ཞིག་ཏུ་སོང་ནས་སོ་ལྟ་བྱེད་བཞིན་བསྡད།།
བུ་དོན་གྲུབ་སྔར་གྱི་ས་དེར་ཐོན་མ་ཐག་སྤྱང་ཀི་ཡང་ཐོན་བྱུང་བས”ཧ་ཧ་ད་
ངས་ཁྱོད་ཟ་རྒྱུ་ཡིན”ཞེས་བཤད་ཞོར་དུ་དོན་གྲུབ་ཀྱི་ཐོག་ཏུ་མཆོངས་གྲབས་བྱེད་
པའི་དུས་དེར། རྒྱང་ཐག་ཅུང་རིང་བའི་སྒང་མགོ་ནས་ཀི་ཞིག་བཏབ་ཡོང་། དོན་གྲུབ་
ཀྱིས་ཕར་ལྟ་ཚུར་ལྟ་ཞིག་བྱས་ནས་རི་བོང་གིས་བཤད་པ་ལྟར“ཨ་ཁུ་རྒྱལ་པོ་ཚང་
གི་རྔོན་པ་ཐོན་ཐལ”་ཞེས་ཁེར་ལབ་བརྒྱབ་པར། སྤྱང་ཀིས“ཨ། ཨ་ཁུ་རྒྱལ་པོ་ཚང་
གི་རྔོན་པ། ་་་མ་འགྲིག་ཐལ”ཟེར་བ་དང་མཉམ་དུ་རི་བོང་གིས“ཨ་རོག ཁྱོད་ཀྱི་
གམ་ན་ཡོད་པ་དེ་ཅི་ཞིག་རེད”ཅེས་རྒྱང་འདྲི་བྱས། དེ་ནས་དོན་གྲུབ་ཁ་ཕྱིར་འཁོར་
བྱེད་སྐབས་སྤྱང་ཀིས་མྱུར་དུ་ཤིང་གཏུམ་ཞིག་རེད”ཅེས་ཤོད་པར་བསྐུལ། ''ཀི ཤིང་
གཏུམ་ཞིག་རེད་ཡ" " འོ་ན་ཁྱོད་ཀྱིས་སྟ་རེ་ཡིས་རྒྱོབ་དང་" ཞེས་པར་སྤྱང་ཀིས་
ཀྱང་དལ་མོར་སྐྱོབ། དལ་མོར་སྐྱོབ ”ཟེར། དོན་གྲུབ་ཀྱིས་དལ་མོར་སྤྱང་ཀིའི་མགོར་
བརྒྱབ་པར་ཡང་རི་བོང་གིས”སྒྲ་མི་གྲགས་པ་ཅི་ཡིན ”ཞེས་པར། སྤྱང་ཀིས“ཤེད་
ཀྱིས་རྒྱབ་ཤེད་ཀྱིས་རྒྱབ”ཟེར། དེ་ནས་སླར་ཡང་དོན་གྲུབ་ཀྱིས་ཤེད་ཤུགས་ཡོད་ཚད་
ཀྱིས་སྟ་རེ་དགུང་ལ་འཕྱར་ནས་སྤྱང་ཀིའི་མགོ་ལ་བརྒྱབ་པས་ཀླད་ཞོ་ཡང་གང་སར་
ཐོར་རོ། །



བྱིས་པའི་རབ་བྱེད།| 1i5
རྒྱལ་པོ་སྐུ་ལ་ཕེབས་པ།
སྔོན་ཡུལ་མེ་ཏོག་མཛེས་ཞེས་བྱ་བ་ས་ཡི་དགེ་བཅུ་ཚང་བའི་ས་ཆ་ཞིག་ན་རྒན་
པོ་བློ་བཟང་ཟེར་བར་བུ་གཉིས་ཡོད་པའི་ཆེ་བའི་མིང་ལ་བློ་གྲོས་དང་ཆུང་བའི་མིང་
ལ་བློ་གསལ་ཟེར། དུས་ནམ་ཞིག་གི་ཚེ་བུ་གཉིས་འཚར་ལོངས་བྱུང་ནས་རིག་པ་
ཤིན་ཏུ་གསལ་པོ་འདུག་པས་རྒན་པོའི་བསམ་པ་ལ། བུ་གཉིས་རིག་པ་ཡག་པོ་ཡོད་
པས་ཡོན་ཏན་ཞིག་སློབ་ཏུ་བཏང་ན་འགྲིག་སྙམ་སྟེ་བུ་གཉིས་ལ། "ད་ཁྱོད་གཉིས་
ཀྱིས་བསམ་ཤེས་ཤིང་རིག་པ་ཡང་གསལ་བས་སོ་སོའི་གནས་སུ་ཡོན་ཏན་ཞིག་སློབ་
ཏུ་སོང་ནས་སེམས་ཅན་ལ་ཕན་རེ་ཨེ་ཐོགས་ལྟོས”ཞེས་བཤད་ནས། བུ་གཉིས་ཀྱིས་
ལགས་སོ་ཟེར་ནས་ལམ་རྒྱགས་ཕྲན་ཙམ་རེ་ཁྱེར་ཏེ་རང་རང་སར་སོང་།
དེ་ནས་ལོ་གསུམ་འགོར་བའི་རྗེས་སུ་བུ་གཉིས་ཀ་མཉམ་གཅིག་ཏུ་ཕྱིར་རང་
ཡུལ་ལ་ལོག་པས་རྒན་པོས་བུ་གཉིས་ལ“ཁྱོད་གཉིས་ཀྱིས་ཅི་ཞིག་བསླབས་ཡོད་
ཅེས་དྲིས་པ་ན། བུ་གཉིས་ཀྱིས“ངེད་གཉིས་ཀྱིས་རྩིས་བསླབས་ཡོད”ཅེས་བཤད།
རྒན་པོས“འོ་ན་འུ་ཚང་གི་འབྲི་མོ་ཐོད་དཀར་མའི་ཁོག་ན་བེའུ་ཡོད་པས་ཁྱོད་གཉིས་
ཀས་རྩིས་རྒྱོབ་དང་ཕོ་མོ་དང་སྤུ་ཁ་ག་འདྲ་ཡིན་པ་སུས་འཁེལ་བར་བལྟའོ་ཞེས་
སྨྲས་པ་ན། བུ་གཉིས་ཀྱིས་དེ་མ་ཐག་རྩིས་བརྒྱབ་ནས་བུ་ཆེ་བས“ཕོ་བེའུ་ཐོད་པ་ན་
དཀར་ཐིག་སྲན་རྡོག་ཙམ་ཞིག་ཡོད”ཅེས་བཤད་པ་དང་། བུ་ཆུང་བས“ཕོ་བེའུ་ལུས་
ནག་རྔ་རྩེར་དཀར་ཐིག་སྲན་རྡོག་ཙམ་ཞིག་ཡོད”ཅེས་བཤད་པ་ན་རྒན་པོ་དགའ་
བའི་མགོ་བོ་ལྕོག་ལྕོག་བྱས། ཟླ་འགའ་འདས་རྗེས་འབྲི་མོས་ཕོ་བེའུ་ལུས་ནག་རྔ་
རྩེར་དཀར་ཐིག་སྲན་རྡོག་ཙམ་ཡོད་པ་ཞིག་བཙས་པས་བུ་ཆུང་བ་བློ་གསལ་གྱིས་
འཁེལ་སོང་ངོ༌།། དེར་རྒན་པོས། “ཁྱོད་གཉིས་ཀྱི་ཡོན་ཏན་ལ་མཐོ་དམའ་མི་འདུག་



བློ་འབྱེད་ཀློག་དེབ་དཔེ་ཚོགས།[ ii6
ཀྱང་རྣམ་ཤེས་མ་གཏད་པས་བཤད་པ་གཅིག་ཏུ་མ་སོང་། བེའུ་ཨ་མའི་ཁོག་ན་ཡོད་
དུས་ལུས་སྒོར་མོར་འཁྱིལ་འདུག་པས་རྔ་མའི་རྩེ་མོ་ཐོད་པ་ལ་སླེབས་པས་རེད”ཅེས་
སྨྲས་པས། དུས་དེ་ནས་བཟུང་བུ་བློ་གསལ་གྱི་སྙན་གྲགས་ཕྱོགས་མཐར་ཁྱབ་ཅིང་
ཀུན་གྱིས་གླེང་བྱ་དང་སྨོན་བྱའི་ཡུལ་དུ་གྱུར་ཏོ། །
དེའི་ཚེ་ཡུལ་དེ་ན་མི་ནོར་སོགས་མངའ་ཐང་ཤིན་ཏུ་རྒྱས་པའི་རྒྱལ་པོ་ཆེན་
པོ་ཞིག་ཡོད་པ་དེས། ལོ་རེའི་ལོ་མཇུག་ཏུ་མོ་པ་རྩིས་པ་གྲགས་ཆེན་མང་པོ་གདན་
དྲངས་ནས་ལོ་ཕྱི་མའི་བར་ཆད་གོད་ཁ་ཅི་ཡོད་ཞུས་ནས་བཟློག་པའི་རིམ་གྲོ་རྒྱ་ཆེར་
སྒྲུབ་ཀྱིན་ཡོད་པས། བུ་བློ་གསལ་ཞེས་རྩིས་ལ་མཁས་པ་ཞིག་འདུག་པ་རྒྱལ་པོས་
གསན་ཏེ། ལམ་སེང་མི་མངགས་ནས་རྒྱལ་པོའི་སྐུ་མདུན་དུ་བོས། རྒྱལ་པོས་གསུང་
རྒྱུར། “སྤྱིར་མངའ་འབངས་ཀུན་གྱི་བདེ་སྡུག་དང་ངེད་རྒྱལ་པོ་འཁོར་དང་བཅས་
པར་ལོ་ཕྱི་མར་བགེགས་དང་བར་ཆད་ཅི་འབྱུང་དང་རིམ་གྲོ་ཅི་ཡོད་ཁྱོད་ཀྱིས་རྩིས་
ཤིག་རྒྱག་དགོས”ཞེས་པ་ན། བུ་བློ་གསལ་རྩིས་པ་མང་པོའི་གྲས་ནས་དེ་མ་ཐག་ཡར་
ལངས་ནས་རྒྱལ་པོར་གསོལ་བ། ” རྒྱལ་པོ་རིན་པོ་ཆེ། ལོ་ཕྱི་མར་ཉིད་ཀྱི་སྲོག་ལ་
བར་ཆད་ཆེན་པོ་འདུག་ལ་སེམས་ཅན་ལ་སྡུག་བསྔལ་ཀྱང་འབྱུང་ངེས། དེ་ལ་རིམ་
གྲོ་གཞན་མེད་དེ། ལོ་གསར་གནམ་གང་གི་དགོང་མོ་རྒྱལ་པོ་ཉིད་རྐུ་ལ་འགྲོ་དགོས་
ཞེས་སྨྲས་པ་ན། རྩིས་པ་གཞན་རྣམས་ཀྱིས་ཕྲག་དོག་གིས་དེ་ནི་གླེན་བཤད་ཤ་སྟག་
ཅིག་རེད་ཟེར་ཞིང་ཧབ་ཆ་བརྒྱབ། རྒྱལ་པོས་ཀྱང་ཅི་ཡིན་ཆ་མ་འཚལ་བར་བསྡད།
དེ་ནས་བུ་བློ་གསལ་གྱིས་སླར་ཡང་རྒྱལ་པོ་ལ” རྒྱལ་པོ་རིན་པོ་ཆེ། ཅིས་ཀྱང་རྐུ་ལ་
འགྲོ་དགོས། དེ་ལྟར་མ་བྱས་ན་ཉིད་ཀྱི་སྲོག་ལ་བགེགས་ཆེ། བདག་གིས་རྫུན་བཤད་
པ་ཡིན་ན་རྗེས་སུ་ཁྲིམས་ཀྱིས་ཆད་པ་བཅད་ཆོག” ཅེས་ནན་ཞུ་བྱས་པ་ན་རྒྱལ་པོས་
ཀྱང་བུ་ཆུང་འདི་རྩིས་ལ་མཁས་པོ་འདུག་པས་བདེན་ཡང་སྲིད་དགོངས་ཏེ་དེ་ལྟར་



བྱིས་པའི་རབ་བྱེད།། 117
བྱ་རྒྱུ་ཞལ་གྱིས་བཞེས་སོ། ། །
ལོ་གསར་གནམ་གང་གི་དགོང་མོ་རྒྱལ་པོས་རང་ཉིད་གཞན་གྱིས་ཤེས་དོགས་
ཀྱིས་གོས་རལ་ཧྲུལ་ཞིག་གྱོན་ནས་ཕོ་བྲང་གི་འདབས་དུ་སླེབས་པ་ན། དེ་ནའང་
མི་ཞིག་རྐང་འཇབ་ལག་འཇབ་ཀྱིས་འགྲོ་བ་མཐོང་བས། རྒྱལ་པོས་དེ་ཡང་རྐུན་
མ་ཞིག་རེད་སྙམ་ནས་ཉེ་སར་བཅར་ཏེ“ཁྱོད་གང་ལ་འགྲོའམ”ཞེས་དྲིས་པ་ན། མི་
དེ་དངངས་འཚབ་ཆེན་པོས“ཁྱིམ་དབུལ་ཞིང་བུ་ཕྲུག་མང་བས་སང་ཉིན་ལོའང་
སར་མི་ཐུབ། དེ་བས་ང་དོ་དགོང་ཟ་མ་ཙམ་འཚོལ་དུ་འགྲོ་བཞིན་ཡོད”ཅེས་ལན་
བཏབ། རྒྱལ་པོས། “འོ། དེས་ན་འུ་གཉིས་མཉམ་དུ་འགྲོ། ང་ཡང་རྐུན་མ་ཞིག་ཡིན་
ཞེས་བཤད་ནས་ཁོ་གཉིས་ཕོ་བྲང་ནང་དུ་སོང་། དེ་ནས་རྒྱལ་པོས“འུ་གཉིས་གང་
ཞིག་ལ་རྐུ་བྱེད་དུ་འགྲོ་རྒྱུ་”ཞེས་དྲིས་པ་ན་མི་དེས། “བློན་ཆེན་གུ་རུ་ཚང་ལ་སོང་ན་
བཟང་། དེ་ནི་ཕོ་བྲང་ནང་ན་འབྱོར་བ་ཆེས་རྒྱས་པ་ཡིན་པས་གང་མཁོ་ཡོད་དོ་ཟེར་
བས། ཁོ་གཉིས་འཇབ་ཀྱིན་འཇབ་ཀྱིན་བློན་ཆེན་གུ་རུ་ཚང་གི་ལྷས་རར་སླེབས་པ་
ན་དེ་ཚང་ནི་ད་དུང་ཉལ་མེད་པར་ཁ་བརྡ་བྱེད་ཀྱིན་འདུག་པས་ཁོ་གཉིས་ཀྱིས་ཞིབ་
ཏུ་ཉན་པ་ན། བློན་ཆེན་གུ་རུས་བཟའ་ཚང་གང་བོའི་དཀྱིལ་དུ་བསྡད་ནས་སྨྲས་པ།
སང་ཉིན་ཉི་མ་རྩེ་ཤར་ལ། ངས་གསེར་གྱི་བུམ་པ་ཆང་གིས་བཀང་བ་འདི་ཁྱེར་ནས་
རྒྱལ་པོ་ལ་ལོ་གསར་རྟེན་འབྲེལ་ཞུ་རུ་འགྲོ་རྒྱུ་ཡིན། ཆང་འདི་རྒྱལ་པོར་དྲངས་ན་
རྒྱལ་པོ་སྐད་ཅིག་ལ་བཀྲོངས་ངེས་ཡིན་པས། སང་ཉིན་གནམ་ལོ་གསར་པའི་ཚེས་
འགོ་ནས་ང་རང་རྒྱལ་པོ་ཡིན་ལ། མངའ་ཐང་ཀུན་གྱི་བདག་པོ་རུའང་འགྱུར། ལྕམ་
མོ་ཁྱོད་བཙུན་མོར་འགྱུར། བུ་རྣམས་བློན་ཆེན་དུ་འགྱུར་བ་ཡིན་པ་རྣམས་ཤེས་པར་
མཛོད་ལ་གསང་རྒྱ་བྱེད་དགོས”ཞེས་བཤད་ཅིང་གསེར་གྱི་བུམ་པ་དེ་སྒྲོམ་སྟེགས་སུ་
བཞག་སྟེ་དགའ་སྤྲོས་ངང་ཉལ་ལོ།།



བློ་འབྱེད་ཀློག་དེབ་དཔེ་ཚོགས། iu8
དེ་ནས་ཁོ་གཉིས་ཀྱིས་གསེར་གྱི་བུམ་པ་དེ་བརྐུས་ནས་ཕྱིར་རྒྱལ་པོའི་གཟིམ་
ཁང་དུ་ཡོང་ནས་རྒྱལ་པོས་རྐུན་གྲོགས་དེ་ལ་བཟའ་བཏུང་གྱ་ནོམ་པ་བསྩལ་ཏེ་
བཏང་ཞིང་། བློན་པོ་གུ་རུ་ཚང་གི་བུམ་པ་དང་ཨ་ན་མ་ན་ཡིན་པའི་གསེར་གྱི་བུམ་
པ་ཞིག་གི་ནང་དུ་ཆང་བླུགས་ནས་ཕྱིར་སོང་སྟེ་བློན་པོ་གུ་རུ་ཚང་གི་སྒྲོམ་སྟེགས་སུ་
བཞག ཕྱི་ཉིན་ཉི་རྩེ་ས་ལ་ཕོག་མ་ཐག་བློན་ཆེན་གུ་རུས་མདང་ནུབ་རྒྱལ་པོས་
བཞག་པའི་བུམ་པ་དེ་ཁྱེར་ནས་རྒྱལ་པོའི་སྐུ་མདུན་དུ་ཐོན། གུས་པའི་ཉམས་ཀྱིས།
ས་ཡི་བདག་པོ་ཡུལ་འདིའི་རྒྱན་གཅིག་པུ། །གང་སྐུ་རི་རྒྱལ་ལྷུན་པོ་མི་ཉམས་པར། །
ཇི་སྲིད་འགྲོ་བའི་མགོན་དུ་བཞུགས་མཛད་པའི། །རྟེན་འབྲེལ་ཞུ་བའི་སྐྱེམས་བཟང་
ཆང་འདི་འབུལ། །བཞེས་སུ་གསོལ་ལོ་མགོན་ཁྱོད་དགྱེས་པར་མཛོད། །” ཅེས་སྙན་
པའི་གཏམ་གྱིས་མདུན་བསུས་ཏེ་ཆང་དཀར་གང་དྲངས་པ་ན་རྒྱལ་པོས་ཅི་མི་སྙམ་
པར་བཞེས། དེ་ནས་རྒྱལ་པོས་བློན་ཆེན་ཁོ་ཚང་ནས་བརྐུས་ཡོང་བའི་བུམ་པ་དེ་
བླངས་ནས་བཤད་རྒྱུར། “བདག་གི་བློན་པོའི་གྲས་ནས་གཟེངས་མཐོ་བ། ། བློན་ཆེན་
གུ་རུ་བློ་དང་ལྡན་པ་ཁྱོད། ། གནམ་ལོ་གསར་བར་བརྗིད་སྐུ་བདེ་བ་ལ། ། སྐྱེམས་
བཟང་ཆང་གི་ཕུལ་འདི་ཁྱོད་ལ་འབུལ། །”ཞེས་གསུངས་པ་ན་བློན་པོས་ཀུན་ནས་
མཚུངས་པའི་བུམ་པ་གཉིས་ལ་མིག་ཧྲིག་གེར་ལྟ་བཞིན་སོམ་ཉིའི་ངང་རྒྱལ་པོས་
བསྩལ་པའི་ཆང་དེ་ཁམ་གང་འཐུངས་པ་ན་ཨག་རྒྱངས་ཤིག་བྱས་ནས་སར་འགྱེལ་
ཞིང་འཕག་འཚག་འགའ་བརྒྱབ་རྗེས་དབུགས་ཀྱི་རྒྱུ་བ་ཆད་དོ།། དེ་ནས་རྒྱལ་པོས་
བུ་བློ་གསལ་གྱི་བློ་སྟོབས་དང་ཡོན་ཏན་ལ་གུས་པ་ཆེན་པོ་སྐྱེས་ཏེ་བུ་བློ་གསལ་བློན་
ཆེན་གུ་རུའི་ཚབ་ཏུ་བློན་ཆེན་དུ་དབང་བསྐུར་བ་དང་། རྒྱལ་པོའི་རྐུན་གྲོགས་དེ་
ཡང་བློན་པོའི་གྲས་སུ་བཞག་སྟེ་བདེ་ཞིང་སྐྱིད་པའི་ངང་བཞུགས་སོ། ། །



བྱིས་པའི་རབ་བྱེད།[ i19
རི་བོང་བློ་ལྡན།
ཉིན་ཞིག་ལ་སྤྱང་ཀི་དང་ཝ་མོ་གཉིས་ནགས་ཚལ་ལས་ཐོན་ནས་མཉམ་དུ་ཆུ་
འགྲམ་དུ་ཆུ་འཐུང་བར་ཕྱིན། སྐབས་དེར་རི་བོང་དཀར་པོ་གཅིག་དང་ལུ་གུ་གཅིག་
ཡང་ལྷན་ཅིག་ཏུ་ཆུ་བོའི་འགྲམ་ལ་ཆུ་འཐུང་བར་འོངས་པ་རེད། དེ་ནས་སྤྱང་ཀིས་
རི་བོང་དཀར་པོ་དང་ལུ་གུ་མཐོང་འཕྲལ། སེམས་ལ་ངན་བཀོད་ཅིག་བཅངས་ཏེ། མེ་
ལྕེའི་མདོག་དང་འདྲ་བའི་ལྕེས་སྣ་གོང་ལ་ལྡག་བཞིན་དུ་ཁ་ནས་ཁ་ཆུ་མཚམས་མི་
ཆད་པར་ཕྱིར་བཞུར། ཁོས་ཝ་མོ་ལ་གཡབ་མོ་ཞིག་གཡབས་ཏེ། “ཀྱེ། གྲོགས་རྒན་
ཁྱོད་ཀྱིས་ལྟོས་དང་། ང་ཚོའི་སྐལ་པ་ངོ་མ་བཟང་། མདུན་གྱི་བཟའ་ཤ་གསོན་པོ་
གཉིས་ཁ་ལ་ཡོང་ལ་ཁད་ཡོད། རེམ་མ་ལག་པ་འགུལ་བར་གྱིས་ཤིག”ཅེས་ཟེར། བཀྲ་
མི་ཤིས་པའི་གཏམ་འདི། རི་བོང་དང་ལུ་གུ་གཉིས་ཀྱིས་གསལ་བོར་ཚོར་བས། དེ་
གཉིས་ཀས་མགོ་ཡར་བཏེགས་ནས་ལྟ་སྐབས། ཤ་གཟན་གདུག་པའི་སྤྱང་ཀི་གཅིག་
དང་གཡོ་སྒྱུ་ཅན་གྱི་ཝ་མོ་ཞིག་འཇབ་ནས་ཆུ་འགྲམ་ལ་འོངས་པར་མཐོང་བས།རི་
བོང་དཀར་པོ་དང་ལུ་གུ་གཉིས་འཇིགས་ནས་འདར་བར་བྱེད། བལྟས་ཀྱིན་བལྟས་
ཀྱིན་ཆག་སྒོ་ཆེན་པོ་གམ་དུ་བཅར་ཡོང་བས། སྲོག་ལ་ཉེན་ཁ་ཧ་ཅང་ཆེ། འབྲོ་
གྲབས་བྱེད་ན་འཕྱིས་སོང་བས། ལུ་གུ་ཆུང་ཆུང་གིས་པུས་མོ་འདར་འདར་ངང་རྒྱུན་
མི་ཆད་པར་རི་བོང་དཀར་པོ་ལ་དྲིས་ཏེ། “ཅི་བྱས་ན་བཟང་། ཅི་བྱས་ན་བཟང ”ཟེར།
རི་བོང་དཀར་པོའི་སེམས་ལ་ཐབས་ཇུས་ཤིག་དྲན་ནས་ལུ་གུ་ཆུང་བར་བཤད་རྒྱུར།
“གྲོགས་པོ་ལགས། འཇིགས་སྐྲག་འབའ་ཞིག་གིས་ཆག་སྒོ་ལས་ཐར་མི་ཐུབ། ངེད་
གཉིས་ཀས་སྙིང་སྟོབས་ཆེན་པོ་བསྐྱེད་ནས། དགྲ་ཕྱོགས་སུ་ཕར་རྒོལ་བྱས་ན། ད་དུང་
ཤི་ལམ་ལས་ཐར་ནས་གསོན་ཐབས་ཤིག་རྙེད་ནའང་ཐང་ཟེར། ལུ་གུས་མཆུ་རྡེབ་
བྱེད་བཞིན། རི་བོང་དཀར་པོ་ལ་སྐད་དམའ་མོའི་ངང་དྲིས་པ”ཕར་རྒོལ་བྱེད་པ་ནི་



བློ་འབྱེད་ཀློག་དེབ་དཔེ་ཚོགས།| 120
རང་ཉིད་རང་གིས་ཤི་ལམ་དུ་བསྐྱལ་པ་མ་ཡིན་ནམ”ཞེས་ཟེར། སྐབས་དེར་རི་བོང་
གིས་དགྲ་ལ་རྒོལ་བྱེད་ཀྱི་དངོས་པོ་ཞིག་འཚོལ་གྱིན་འདུག
གློ་བུར་དུ་ས་རུ་ཤོག་དྲིལ་གཅིག་དང་ཐག་པ་ཞིག་བསྐྱུར་ཡོད་པ་མཐོང་བས། རི་
བོང་དཀར་པོས་རྟབ་རྟབ་པོར་ཤོག་དྲིལ་དང་ཐག་པ་བླངས་ནས་ལུ་གུ་ལ་སྤྲད། ལུ་
གུའི་རྣ་བར་ཤབ་ཤུབ་ཀྱིས་ཚིག་འགའ་བཤད་དེ། ལུ་གུ་ཧ་ཅང་བག་ཕབ་ཀྱི་ཚུལ་དུ་
གནས་ནས་རི་བོང་དཀར་པོའི་རྗེས་སུ་དམ་པོར་འབྲངས་ནས་སྤྱང་ཀི་དང་ཝ་མོ་ལ་
ཁ་གཏད་དེ་ཕར་རྒོལ་བར་ཕྱིན། སྤྱང་ཀི་དང་ཝ་མོ་གཉིས་ཀས་ཚུགས་ཀ་དེ་མཐོང་
བས་ཡིད་སེམས་རྨོངས་པར་གྱུར། དེ་ནས་སྤྱང་ཀིས་གདུག་རྩུབ་དྲེགས་རློམ་གྱིས
“ཁྱོད་ཚོ་གང་ལ་འགྲོ་རྒྱུ་ཡིན་”ཞེས་དྲིས། རི་བོང་དཀར་པོས་སྐད་གསེང་མཐོན་པོས།
སྡོད་ཅིག སྙིང་ཆེ་བའི་ངན་ཕྲུག་ཁྱོད་གཏམ་གང་བྱུང་མ་བཤད། དེ་རིང་རི་དྭགས་
རྒྱལ་པོའི་བཀའ་ཆད་ལ་བརྟེན་ནས། ཁྱོད་ཚོ་འཛིན་བཟུང་བྱེད་པར་ཡོང་བ་ཡིན"
ཞེས་ཟེར། གཡོ་སྒྱུ་ཅན་གྱི་ཝ་མོ་རྟབ་རྟབ་པོར་གྱུར་ནས།”ང་ཚོ་ལ་ཉེས་པ་ཅི་ཡང་
མེད། ཆེད་དུ་འཛིན་བཟུང་བྱེད་པར་འོངས་བའི་རྒྱུ་མཚན་ཅི་ཡིན་ཞེས་དྲིས། ལུ་
གུས་ཤོག་དྲིལ་དེའི་ཁ་ཕྱེ་ནས་འདི་ལྟར་བཏོན་པ།“རི་དྭགས་རྒྱལ་པོའི་བཀའ་ཆད་
ལས། རྒྱལ་པོ་ཆེན་པོ་ལ་སྤྱང་ལྤགས་ཀྱི་ལཱ་ཆེན་བཟོ་དགོས། ད་དུང་པགས་པ་གཅིག་
ཆད་ལ། ལཱ་ཆེན་གྱི་གོང་བ་ཝ་ལྤགས་ཤིག་གིས་བཟོ་དགོས་ཕྱིར། ངེད་གཉིས་ཆེད་
དུ་བརྫངས་ནས་ཆུ་འགྲམ་གྱི་ཝ་རེ་དང་སྤྱང་ཀི་རེ་འཛིན་པར་འོངས་ཤིང་པགས་
པ་བཤུ་དགོས། བཀའ་ཆད་ལ་འགལ་བ་དེ་ཁྲིམས་ཀྱིས་སྲོག་ཆད་གཅོད་ངེས་ཡིན་'
ཞེས་ཟེར། ལུ་གུས་ཕྱོགས་གཅིག་ནས་བཏོན་ཞིང་ཕྱོགས་གཅིག་ནས་རི་བོང་དཀར་
པོ་དང་མཉམ་དུ་ཐག་པ་འཐེན་ཞོར་ལག་པ་འགུལ་ནས་ཐག་པས་བཀྱིག་གྲབས་ཀྱི་
རྣམ་འགྱུར་བྱས། སྤྱང་ཀི་དང་ཝ་མོས་རྒྱལ་པོའི་བཀའ་ཆད་ལ་ཉན་པ་དང་། རི་བོང་



བྱིས་པའི་རབ་བྱེད།[ 121
དཀར་པོ་དང་ལུ་གུས་ཐག་པ་འཐེན་པ་མཐོང་བ་ན། ཁོ་གཉིས་འཇིགས་སྐྲག་ཆེན་པོ་
སྐྱེས་ཏེ། ཕྱིར་མིག་ཙམ་ཡང་མེད་པར་མགྱོགས་པོར་ཐག་རིང་དུ་བྲོས་སོང་ངོ༌། །
ཨ་ཁུ་དེ་ཕོ་དང་གཡོ་ཅན་ཝ་མོ།
ཉིན་ཞིག་ལ། ཝ་མོ་ཞིག་རྟོགས་དྲགས་ནས་གང་སར་ཟས་འཚོལ་བར་ཕྱིན་ཡང་
ཁམ་གམ་ཡང་མ་རྙེད་པ་རེད། དེ་ནས་ཁོ་ཡིད་ཐང་ཆད་དེ་འཁྱར་འཁྱོར་ངང་ནགས་
འདབས་ཤིག་བརྒྱུད་དུས། སྡོང་རྩེ་ཞིག་ན་དེ་ཕོ་ཞིག་གིས་མཆུ་ཏོ་འབྲད་ཞོར་ངལ་
གསོས་ཡོད་པ་མཐོང་། སྐབས་དེར་ཝ་མོའི་སེམས་ལ་ད་ནི་བློ་ཐབས་ཤིག་བཙལ་ཏེ་
དེ་ཕོ་འདི་ཟ་དགོས་སྙམ་ཞོར་སྡོང་རྩར་ཕྱིན་ནས་བཤད་རྒྱུར་“ཨ་ཁུ་དེ་ཕོ་ལགས།
ཁྱེད་རང་སྡོང་རྩེར་བསྡད་ནས་ཅི་བྱ། ཁྱོད་ཀྱིས་ད་དུང་ང་ཚོ་ཤིན་ཏུ་དགའ་འོས་
པའི་འཕྲིན་གསར་དེ་མ་ཐོས་སམ་”ཞེས་སྨྲས་པས། དེ་ཕོས་ལན་དུ་མ་ཐོས། མ་ཐོས་
ལགས། འཕྲིན་གསར་ཅི་ཡོད་མྱུར་བར་གསུང་དང་ཞེས་སྨྲས། ཝ་མོས“ངོ་མ་བཤད་
ན་དེ་རིང་བདག་འདིར་ཡོང་དོན་ནི་འཕྲིན་བཟང་དེ་ཁྱོད་ལ་སྒྲོག་ཆེད་ཡིན། སྲོག་
ཆགས་ཡོངས་ཀྱི་འཐུས་མི་ཚོགས་ཆེན་ཁ་སང་དངོས་སུ་གྲོལ་ནས། ཚོགས་འདིའི་
སྟེང་ཐག་གཅོད་བྱས་པ་ལྟར་ན། སྲོག་ཆགས་སོ་སོའི་བར་དུ་ཡུན་རིང་མཛའ་མཐུན་
ཞི་བདེ་ཡོང་བ་དང་། རྗེས་ཕྱོགས་སྲོག་ཆགས་ཀྱི་གླིང་འདིར་སུ་ཡང་གང་ལ་སྐྲག་མི་
དགོས་པར། ཚང་མས་རང་དབང་དང་བདེ་སྐྱིད་ངང་འཚོ་བ་རོལ་ཆོག་པ་རེད། དེའི་
ཕྱིར་ཁྱེད་ཀྱང་མར་བོབས་དང་ངེད་གཉིས་ཀས་བཀྲ་ཤིས་པའི་ཚོགས་ཆེན་དེ་བསྡུས་
པར་རྟེན་འབྲེལ་ཞུ་ལགས”ཞེས་བཤད། ཝ་མོ་ནི་སྤྱང་གྲུང་འཛོམས་ལ་གཡོ་ཐབས་
ཅན་ཞིག་ཡིན་པ་དེ་ཕོས་སྔ་ས་ནས་ཚོར་བས། ཁོས་ཝ་མོར།”གྲོགས་བཟང་ཝ་མོ་
ལགས། ད་ཐེངས་ཁྱེད་ཀྱིས་ང་ལ་འཕྲིན་བཟང་ཞིག་ཁྱེར་ཡོང་འདུག བཀའ་དྲིན་



བློ་འབྱེད་ཀློག་དེབ་དཔེ་ཚོགས།[ 122
ཆེ། ངོ་མ་བཀའ་དྲིན་ཆེ” ཟེར་ཞོར་སྐེ་བསྲིངས་ནས་ནགས་གསེབ་ཏུ་རྒྱང་ལྟ་བྱས།
སྐབས་དེར་ཝ་མོས་ཅི་ཡིན་འདི་ཡིན་མ་ཤེས་པར“ཁྱེད་ཀྱིས་ཅི་ཞིག་ལ་ལྟ་བཞིན་
ཡོད། མྱུར་བར་མར་བོབས་ཤིག”ཅེས་སྨྲས་པས། དེ་ཕོས”འོ། མི་རིང་བའི་ས་ན་སྤྱང་
ཀི་གཉིས་ཁ་ཆེ་ཆེར་གདངས་ནས་ཕྱོགས་འདིར་རྒྱུག་འོང་གིན་འདུག་”ཅེས་བཤད་
པས། ཝ་མོ་དངངས་སྐྲག་སྐྱེས་ཏེ་ལུས་ཡོངས་འདར་སིག་སིག་བྱེད་བཞིན”བདེ་མོ་
བྱོས། རྗེས་ནས་མཇལ། ང་མྱུར་བར་འབྲོ་རན་ཐལ”ཟེར་ནས་ཕར་རྒྱུག་རྩིས་བྱེད།
མཚམས་དེར་དེ་ཕོས་མྱུར་བར“གྲོགས་བཟང་ལགས། ཁྱོད་ཅིའི་ཕྱིར་འབྲོ་དགོས།
སྲོག་ཆགས་ཚོགས་འདུའི་སྟེང་སུ་ཡང་སུ་ལ་སྐྲག་མི་དགོས་པའི་མཛའ་མཐུན་ཞི་
བདེ་ཡོང་བར་བྱས་པ་མ་ཡིན་ནམ་ཞེས་དྲིས་པས། ཝ་མོས་འཚབ་འཚུབ་ངང“གཅན་
གཟན་སྤྱང་ཀི་ཚོས་སྲོག་ཆགས་བར་དུ་ཞི་བདེ་ཡོང་དུ་འཇུག་པར་ང་རང་ཡིད་མི་
ཆེས”ཟེར་ཞོར་ཁ་ཕྱིར་འཁོར་ཏེ་དབུགས་ཐེངས་གཅིག་གིས་རི་སྒང་ཞིག་གི་ཕ་རོལ་
ཏུ་བྲོས་སོ། །
བྱི་ལས་ཆོས་བཏོན་པ།
སྔོན་གྱི་དུས་ཤིག་ལ། བསམ་འགྲུབ་གླིང་དུ་དགེ་སློང་ཞིག་ལ་མི་སྐད་སྨྲ་ཤེས་
པའི་བྱི་ལ་ཞིག་ཡོད། དེས་རྒྱུན་དུ་དངོས་པོ་མང་པོ་བརྐུས་ཤིང་། ཉིན་ཞིག་ལ་དགེ་
སློང་ཞིག་གི་ཕྲེང་བ་བརྐུས་པ་དགེ་སློང་དེས་མཐོང་མ་ཐག་ཏུ་མཇུག་མ་ནས་བཟུང་
སྟེ། གཉིས་ཀས་ཕར་འཐེན་ཚུར་འཐེན་བྱས་མཐར། མཇུག་མ་ཆད་དེ་ཤོར་སོང་།
དེའི་རྗེས་བྱི་ལས་བྱི་བ་མ་ཟིན་པར་བཀྲེས་ཏེ་ཉམ་ཆུང་དུ་གྱུར་པས། བྱི་ལ་དེས་ཕྲེང་
བ་སྐེ་ལ་གྱོན་ནས་བྱི་བ་ཞིག་ལ། “ང་ནི་དགེ་སློང་གི་སློབ་མ་བྱི་བའི་ལྷ་ཡིན། གཞན་
གྱི་སྲོག་མི་གཅོད། མ་བྱིན་པའི་དངོས་པོ་མི་ལེན། རྫུན་གྱི་ཚིག་གཅིག་ཀྱང་མི་བཤད།



བྱིས་པའི་རབ་བྱེད།[ 123
འདོད་ལོག་གི་བྱ་བ་གཅིག་ཀྱང་མི་བྱེད། མྱོས་བྱེད་ཀྱི་ཆང་ཧུབ་གང་ཡང་མི་འཐུང་།
ཁྱོད་ཅག་གིས་བདག་ལ་ཕྱག་འཚལ་ན་འགྲིག”ཅེས་བཤད་པས། བྱི་བས་དེས་བཤད་
པ་བདེན་པར་སྙམ་སྟེ་བྱི་བ་གཞན་རྣམས་ཀྱང་གཅིག་ཏུ་བསྡུས་ནས།“ང་ཡི་ཞང་པོ་
བྱི་བ་ལྷ་འདི་བདག་ཅག་རྣམས་ལ་བཟང་བར་འདུག་པས་ཚང་མ་སློབ་དཔོན་བྱི་བ་
ལྷ་ལ་ཆོས་ཞུ་བར་འགྲོ་ཞེས་བཤད་པས། བྱི་བ་གཞན་ཡང་མང་པོ་འདུས་སོ།།
དེ་ནས་བྱི་ལ་དེ་རང་འཐག་ཞིག་གི་སྟེང་དུ་བསྡད་ནས་བྱི་བ་རྣམས་ལ་ཆོས་
བཤད་ཅིང་། བཤད་མཚམས་རེར་བྱི་བ་རྣམས་སྐོར་བ་རེ་བྱེད་དུ་བཅུག་ནས་རྗེས་མ་
བཟུང་སྟེ་ཟོས། དེ་ལྟར་བྱི་བ་ལྷ་དེར་སྟོབས་ཤུགས་རྒྱས་པ་དང་། བྱི་བ་རྣམས་ཇེ་ཉུང་
དུ་སོང་བའི་རྐྱེན་གྱིས། བྱི་བ་རྣམས་ཡིད་མ་ཆེས་པར། ཚང་མ་ཚོགས་ནས་གླེང་མོལ་
བྱས་ཤིང་བྱི་བའི་དཔོན་པོ་དེས་སློབ་དཔོན་གྱི་བྲུན་དུ་སྤུ་དང་རུས་པ་ཡོད་པ་མཐོང་
བས། ཁོ་སློབ་དཔོན་ལ་ཐེ་ཚོམ་ཆེན་པོ་སྐྱེས་ནས་བདེན་རྫུན་གྱི་དབྱེ་བ་འབྱེད་པའི་
ཆེད་དུ་བྱི་བ་ལྷར“སློབ་དཔོན་ཁྱེད་ཀྱིས་ཞལ་ཟས་སུ་ཅི་རིགས་བཞེས་པ་ཡིན”ཞེས་
དྲིས་པ་ལ། བདག་གིས་ལོ་རྐང་གི་རིགས་ཟོས་པ་ཡིན”ཟེར། གནས་ཚུལ་དེ་ཐམས་
ཅད་བྱི་བ་རྣམས་ཀྱིས་ཤེས་རྗེས་སྐྲག་སྟེ ”ཐབས་ཅི་ཡོད”ཟེར་བ་ལ། བྱི་བའི་དཔོན་
པོས“སློབ་དཔོན་ལ་རྒྱན་ཆ་ཞིག་བཏགས་ན་བཟང”ཞེས་པས། བྱི་བ་ལྷའི་སྐེར་དྲིལ་
བུ་ཞིག་བཏགས། དེ་ནས་དྲིལ་བུའི་སྒྲ་གྲགས་མ་ཐག་ཐམས་ཅད་ཀྱིས་བལྟས་པ་ན་
བྱི་བ་ཞིག་བཟུང་ནས་གསོད་པ་རེད། དེ་ནས་བྱི་བའི་དཔོན་པོས་བཤད་རྒྱུར།“སློབ་
དཔོན་ཁོ་ལག་རྒྱས་སོང་། ། བདག་གི་བྱི་ཚོགས་ཉུང་ཐལ། ། ཟས་སུ་ལོ་རྐང་ཟོས་
རུང་། ། རྟག་པར་སྤུ་རིགས་མཆིས་འདུག སློབ་དཔོན་དངོས་གནས་ཆོས་ཅན་ཡིན་
ནོ་ཟེར་ཏེ་ཕྱག་དང་བསྙེན་བཀུར་མ་བྱས་པར་མྱུར་དུ་བྲོས་སོང་ངོ༌། ། །



བློ་འབྱེད་ཀློག་དེབ་དཔེ་ཚོགས།[ 124
ཁྭ་ཏ་དང་ཝ་མོ།
དེ་ཡང་གནའ་སྔ་མོ་ཞིག་གི་དུས་སུ། གཡུ་ཡི་ལོ་མ་རྒྱས་པའི་ཞིང་ཁམས་ཞེས་
འབོད་པའི་ནགས་རྫོང་སྟུག་པོ་ཞིག་གི་དཀྱིལ་དུ་སྡོང་རྒན་མཐོན་པོ་ཞིག་ཡོད། སྡོང་
བོ་དེའི་མགོ་ན་ཁྭ་ཏ་ཞིག་གིས་ཚང་བཞག་ཡོད་པ་དང་སྡོང་རྩ་རུ་ཝ་མོ་ཞིག་གིས་
ཁུང་བུ་བརྐོས་ཏེ་ཝ་ཚང་བཅོས་ཡོད། ཉིན་ཞིག་ཁྭ་ཏས་ཤ་ལོག་ཅིག་ཁུར་ཡོང་ནས་
སྡོང་མགོ་རུ་ཟ་གྲབས་བྱེད་སྐབས། ཝ་མོས་སྡོང་རྩ་རུ་མཆུ་ཏོའི་བར་གྱི་ཤ་ལོག་
མཐོང་རྗེས། རང་དབང་མེད་པར་ཟ་འདོད་ཀྱི་ཧམ་པ་ལངས་ཏེ་ངག་སྒོ་འཇམ་ཞིང་
སྐད་གདངས་དམའ་མོའི་ངང་ནས་འདི་སྐད་དུ། “ཀ་ཡེ་བདག་ལ་གསོན་དང་ཨ་ཁུ་
ཁྭ་ཏ་ལགས། ཁྱེད་ཀྱི་ལུས་ནི་གསེར་ནག་གི་མདོག་ཡིན་པས། འཇིག་རྟེན་འདི་རུ་
ཁྱོད་ལས་མཛེས་པའི་འདབ་ཆགས་ཤིག་སྔོན་ཆད་ཡོད་མ་མྱོང་ལ་རྗེས་སུའང་ཡོད་
མི་སྲིད་དོ་”ཞེས་ཁ་ཡག་ངོ་བསྟོད་བཤད་པ་ན། ཁྭ་ཏ་ང་རྒྱལ་སྐྱེས་ཏེ་འཛུམ་དམུལ་
དམུལ་གྱིས་རང་ལུས་ལ་རང་གིས་ལྟ་ཞོར་གཤོག་རྡེབ་ཅིག་བྱས་ནས་བསྡད། ཝ་མོས་
ཤ་ལོག་དེ་ཟ་མ་ཐུབ་སྟབས་ཡང་འདི་སྐད་དུ། “ཀ་ཡེ་ཡང་གཅིག་བདག་ལ་གསོན་
དང་ཨ་ཁུ་ཁྭ་ཏ་ལགས། གོ་ཐོས་ལྟར་ན་ཁྱོད་ནི་བྱ་ཀ་ལ་པིང་ཀའི་ཚ་བོ་ཡིན་པས།
ངག་བདེ་མོ་སྐད་སྙན་མོ་ཁྱོད་ལྟ་བུ་ཞིག་དེང་གི་དུས་འདིར་འཇིག་རྟེན་གྱི་ཁམས་
འདིའི་འདབ་ཆགས་ཐམས་ཅད་ཀྱི་ཁྲོད་དུའང་གོ་རྒྱུ་མི་འདུག་ཟེར་མོད་ཀྱི། འོན་ཏེ་
མགོ་ནག་བོད་ཀྱི་གཏམ་དཔེ་ལ། ་ཐག་ཉེ་སྒྲ་འཛིན་རྣ་བས་མ་ཐོས་ན། ཐག་རིང་སྐད་
ཆའི་ནང་དུ་རྫུན་ཡང་སྲིད་ ཟེར་བས་བདེན་མི་བདེན་སུས་ཤེས། གལ་ཏེ་བདེན་ན་
དེ་རིང་ཁྱོད་ཀྱིས་སྙན་མོའི་སྐད་གདངས་བདེ་མོ་ངག་གི་དབྱངས་རྟ་ལ་བཀུག་ནས་
གླུ་ཞིག་ལོངས་དང་ངས་སྒྲ་འཛིན་རྣ་བ་གཏད་དེ་གླུ་ལ་ཉན་ནོ་ཞེས་བཤད་པ་ན། ཁཱ་
ཏ་སྔར་ལས་ཀྱང་ང་རྒྱལ་སྐྱེས་ཏེ་ངོ་གདོང་ཝ་མོ་ལ་འཁོར་བཞིན་སེམས་ལ། ངས་དེ་



བྱིས་པའི་རབ་བྱེད།[ 125
རིང་ཝ་མོ་གླེན་པ་འདིའི་མདུན་ནས་སྔོན་ཆད་གོ་མ་མྱོང་བའི་གླུ་སྙན་ཞིང་འཇེབས་
པ་ཞིག་མ་བླངས་ན། རྗེས་སུ་ཁོ་དང་འདབ་ཆགས་རྣམས་ཀྱིས་འཕྱ་སྨོད་བྱེད་རྒྱུ་རེད་
བསམས་ཏེ། “ཨ་བ”ཞེས་ཁ་གདངས་པ་དང་མཉམ་དུ་ཁའི་ནང་གི་ཤ་ལོག་ས་ལ་ལྷུང་
སོང་། ཝ་མོས་ཤ་ལོག་ཁུར་ཏེ་དགོད་མ་འཛུམ་གྱི་ངང་ནས་ཁུང་བུ་ནང་ལ་འཛུལ་
སོང་ངོ༌། །
གྲོག་མ་སྐེད་ཕྲ་དང་སྦལ་བ་ཕོ་ཆེ འི་གཏམ་རྒྱུད།
གནའ་སྔ་མོར་གྲོག་མ་དང་སྦལ་བ་རི་བོང་གསུམ་སྤུན་བསྒྲིགས་ནས་མཉམ་
དུ་འཚོ་བ་རོལ་བ་ན། གྲོག་མ་དང་སྦལ་བ་གཉིས་ཟས་བཙལ་དུ་མི་འགྲོ་བས་ཉིན་
རྒྱུན་རི་བོང་གཅིག་པུ་ཟས་བཙལ་དུ་འགྲོ་དགོས་བྱུང་། རི་བོང་གིས་དཀའ་ཚེགས་
མྱངས་ཏེ་ཟས་ཁྱེར་ཡོང་ན་ཡང་གྲོག་མ་དང་སྦལ་གཉིས་ཀྱིས་ལྐོག་ནས་རི་བོང་ལ་
ངན་བརྗོད་པ་ལས་རྣམ་འགྱུར་བཟང་པོ་ཞིག་མ་བསྟན། དེ་བས་རི་བོང་གི་སེམས་
ལ་ངས་ཁོ་གཉིས་ཀར་གཡོག་ལས་ཅི་ཙམ་བྱས་ཀྱང་ངོ་ཅུང་ཟད་ཙམ་ཡང་མེད་པས་
ངེས་པར་དུ་འཁོན་ལན་ཞིག་སློག་དགོས་སྙམ། ཉིན་ཞིག་ལ། རི་བོང་སྔ་མོ་ནས་
ཟས་བཙལ་དུ་སོང་། མུན་རུབ་ཁར་ཤ་རྡོག་ཅིག་ཁྱེར་ཡོང་ནས་གྲོག་མ་དང་སྦལ་
བ་གཉིས་ལ“ཁྱོད་གཉིས་སྡོད་དང་ངས་གཡོ་སྐོལ་བྱེད་”ཟེར་བཞིན་ཤ་ཐུམ་གསུམ་
བཙོས། དེ་ནས་ཤ་ཐུམ་ཚོས་ལ་ཡོད་དུས་རི་བོང་གིས“ཁྱོད་གཉིས་ཀ་ཉོལ་དང་ངས་
ཤ་ཚོས་ཡོད་མེད་ལ་བལྟ་ཟེར་ནས་ཤ་ཐུམ་གཅིག་ཟོས། དེ་ནས་ཅུང་ཙམ་བསྡད་རྗེས་
ཡང་རི་བོང་གིས“ཁྱོད་གཉིས་ལ་དང་ངས་ཤ་ལ་བྲོ་བ་ཨེ་ཡོད་བལྟ”ཟེར་ནས་ཡང་
ཤ་ཐུམ་གཅིག་ཟོས། དེ་ནས་ཤུལ་ན་ཤ་ཐུམ་གཅིག་མ་གཏོགས་ལུས་མེད་པ་དེའང་རི་
བོང་གིས“འདི་བདག་གི་སྐལ་ཡིན་”ཟེར་ནས་ཟོས་སོ།། རི་བོང་གིས་རང་གི་འདོད་



བློ་འབྱེད་ཀློག་དེབ་དཔེ་ཚོགས།[ 126
པ་ལྟར་གྲོག་མ་དང་སྦལ་བ་གཉིས་ལ་འཁོན་ལན་བསློགས་རྗེས་དགའ་སྤྲོའི་ངང་
གནམ་ལྡིང་ས་ལྡིང་བྱེད་བཞིན་བུས་སོང་། དེ་ནས་སྦལ་བས"ང་ལ་ཁུ་བ་ཡོད་ནའང་
ཆོག”ཟེར་ནས་ཤ་ཁུ་བཏུང་དྲགས་པས་ཕོ་བ་ཆེ་ཆེར་བསྐྱེད་ཅིང་། གྲོག་མར་ཤ་ཐུམ་
ཕར་ཞོག་ཐ་ན་ཁུ་བ་ཡང་མ་ཐེམས་པས་ཕོ་བ་མི་ལྟོགས་པའི་ཆེད་དུ་སྐེ་རགས་ཀྱིས་
ལུས་བསྡམས་པས་ན་གྲོག་མའི་སྐེད་པ་ཕྲ་བར་གྱུར་ཏོ།།
རུས་སྦལ་དང་སྤྲེའུ།
གནའ་སྔ་མོའི་དུས་སུ། རུས་སྦལ་ཞིག་དང་སྤྲེའུ་ཞིག་གྲོགས་པོ་བྱས་ཏེ་དགུན་
གསུམ་ཟླ་གསུམ་གྱི་རིང་ལ་བྲག་ཕུག་ཅིག་ཏུ་ལྷན་དུ་གནས་སོ།།
ཐེངས་ཤིག་ལ། རུས་སྦལ་མཚོ་ནང་དུ་ལོག་པ་ན། རང་གི་ཁྱིམ་གྱི་རུས་སྦལ་མོ་
དེ་ཁོ་རང་དུས་རྒྱུན་དུ་ཕྱི་རོལ་ཏུ་སྡོད་པ་ལ་དགའ་བས། རང་ལ་ནད་ཚབས་ཆེན་
ཞིག་བྱུང་ཁུལ་གྱིས་ན་བརྫུ་བྱས། རུས་སྦལ་གྱིས་དེ་ལ་ཅི་ཕན་ཞེས་པ་ལ། སྤྲེའུའི་
སྙིང་ཞིག་ཡོད་ན་ཕན་ནོ་ཟེར། འོ་ན་ངས་གྲོགས་པོ་ལ་སྙིང་བསླངས་ནས་འོང་ཞེས་
པར། རུལ་སྦལ་མོས། སྙིང་བསླངས་ནས་མི་སྟེར་བས་འདི་ལྟར་གྱིས་ཤིག་ཅེས་གཡོ་
ཐབས་བསླབས་ནས་མངགས། །
རུས་སྦལ་གྱིས་རང་གི་གྲོགས་པོ་སྤྲེའུ་ལ། ཀྱེ་གྲོགས་པོ་བཟང་པོ། ད་ཐེངས་ཁྱེད་
རང་ངའི་ཁྱིམ་ལ་ལན་གཅིག་བལྟ་རུ་ཕྱིན་ན་ཇི་འདྲ་རེད། ཅེས་པ་ལ། སྤྲེའུ་ན་རེ།
ཁྱེད་གྱི་ཁྱིམ་མཚོ་ཞབས་ན་ཡོད་པས་ང་མི་འགྲོ། ཞེས་སྨྲས། རུས་སྦལ་གྱིས། གལ་ཏེ་
ཁྱེད་རང་བདག་གི་ཁྱིམ་ལ་ལན་གཅིག་མ་སོང་ན་ཁ་ཙམ་གྱི་གྲོགས་པོ། ཞེས་ནན་
གྱིས་བསྐུལ་པ་ལ་ངོ་མ་ཆོད་པར་སྤྲེའུས་འགྲོ་བར་ཁས་བླངས། རུས་སྦལ་གྱིས་སྤྲེའུ་
རྒྱབ་ལ་ཁུར་ནས་མཚོ་ནང་དུ་ཕྱིན།



བྱིས་པའི་རབ་བྱེད།l 127
རུས་སྦལ་གྱི་ཁྱིམ་དུ་སླེབས་པ་ན། རུས་སྦལ་ན་རེ། ངའི་ཆུང་མ་ན་བ་འདི་ལ་
སྤྲེལ་སྙིང་ཞིག་བྱུང་ན་ཕན་ཟེར་བས་གྲོགས་པོའི་སྙིང་སྟེར་དགོས། ཞེས་སྨྲས་པ་ལ།
སྤྲེའུ་ན་རེ། ཨེ་མ་གྲོགས་པོ་སྙིང་ངན་པོ། ད་ཅི་གོང་དུ་མི་གསུང་བ་ཅི་ཡིན། བདག་
ཅག་སྤྲེའུ་རྣམས་ཀྱི་སྙིང་ཤིང་གི་རྩེ་ན་ཡོད། ད་ནི་ལེན་དུ་འགྲོ་ཞེས་སྨྲས་པ་དང་།
རུས་སྦལ་གྱིས་དེ་བདེན་སྙམ་སྟེ་སྤྲེའུ་ཁུར་ནས་སླར་ལེན་དུ་སོང་། །
ཐང་ཤིང་ཞིག་གི་རྩར་སླེབས་པ་ན་སྤྲེའུ་ན་རེ། ཁྱོད་རང་ཐང་ཤིང་གི་རྩ་བ་
འདིར་ཁ་གདོངས་ལ་སྡོད་ཅིག ངས་ཐང་ཤིང་གི་རྩེ་ནས་སྙིང་མར་ལ་གཏོང་བར་
བྱེད་དོ། །ཞེས་བརྗོད་ཅིང་ཐང་ཤིང་གི་རྩེ་ལ་སོང་སྟེ་སྤྲེའུས་སྨྲས་པ། གྲོགས་པོ་ངན་
པ་བསྟེན་པས་འཕུང་། ། དོན་མེད་རྒྱ་མཚོའི་གཏིང་དུ་ཁྲིད། ། རིན་ཆེན་སྲོག་དང་
འབྲལ་ལ་བྱས། ། སྤྲེལ་སྙིང་འདོད་ན་སྤྲེལ་སྐྱག་ཁྱེར། ། ཞེས་བརྗོད་དེ་བླུན་ཞིག་
བཏང་བར་རུས་སྦལ་གྱི་ཁར་བྲུན་དེ་ཙར་གྱིས་སོང་། དེ་ལུགས་ཀྱི་བསྟན་བཅོས་
ལས། མཛའ་བཤེས་ངན་པའི་ཚིག་མི་ཉན། ། མཛའ་བཤེས་ངན་པའི་ཚིག་ཉན་ན། །
འདོད་དོན་མེད་དེ་བསླུ་བར་འགྱུར། ། དཔེར་ན་རུས་སྦལ་སྤྲེའུ་བཞིན་ཞེས་བྱའོ། །



བློ་འབྱེད་ཀློག་དེབ་དཔེ་ཚོགས།[ 128
ཉེར་དྲུག གླུ་ཤགས།
དྲི་བ།
མཆེ་བ་ཅན་གྱི་སྒོང་འཇོག་གསུམ།།
ཁྱོད་གླུ་པས་བཤད་ན་ཅི་ཞིག་རེད།།
སྡེར་མོ་ཅན་གྱི་རྩྭ་གཟན་གསུམ།།
ཁྱོད་གླུ་པས་བཤད་ན་ཅི་ཞིག་རེད།།
རྨིག་ཐོག་ཅན་གྱི་ཤ་གཟན་གསུམ།།
ཁྱོད་གླུ་པས་བཤད་ན་ཅི་ཞིག་རེད།།
དྲིས་ལན།
མཆེ་བ་ཅན་གྱི་སྒོང་འཇོག་གསུམ།།
འབྲུག་ཆུང་སྔོན་མོས་སྒོ་ང་འཇོག
དུག་སྦྲུལ་ནག་པོས་སྒོ་ང་འཇོག
བྱ་རྒྱལ་ཁྱུང་གིས་སྒོ་ང་འཇོག
སྡེར་མོ་ཅན་གྱི་རྩྭ་གཟན་གསུམ།།
རྨ་བྱ་སྔོན་མོས་དུག་རྩྭ་ཟ།
ཐང་དཀར་རྒོད་པོས་བྲག་རྩྭ་ཟ།།
ངང་པ་སེར་པོས་འདམ་རྩྭ་ཟ།།
རྨིག་ཐོག་ཅན་གྱི་ཤ་གཟན་གསུམ།།



བྱིས་པའི་རབ་བྱེད།[ 129
འབྲི་དང་མཛོ་མོས་རང་ཤ་ཟ།།
ནག་པོ་ཕག་གིས་རང་ཤ་ཟ།
འཁྱམས་པོ་རྟ་ཡིས་རང་ཤ་ཟ།
དྲི་བ།
ད
སྲིད་པ་ཆགས་པའི་མཚོ་གསུམ་པོ།།
ཁྱོད་གླུ་པས་བཤད་ན་ཅི་ཞིག་རེད།།
སྲིད་པ་ཆགས་པའི་རྡོ་གསུམ་པོ།།
ཁྱོད་གླུ་པས་བཤད་ན་ཅི་ཞིག་རེད།།
སྲིད་པ་ཆགས་པའི་རི་གསུམ་པོ།།
ཁྱོད་གླུ་པས་བཤད་ན་ཅི་ཞིག་རེད།།
དྲིས་ལན།
སྲིད་པ་ཆགས་པའི་མཚོ་གསུམ་པོ།།
གསེར་མཚོ་དངུལ་མཚོ་དུང་མཚོ་གསུམ།།
སྲིད་པ་ཆགས་པའི་རྡོ་གསུམ་པོ།།
གསེར་རྡོ་དངུལ་རྡོ་དུང་རྡོ་གསུམ།།
སྲིད་པ་ཆགས་པའི་རི་གསུམ་པོ།།
རྨ་རྒྱལ་གཉན་ཆེན་ཡར་ཤམ་གསུམ།།
དྲི་བ།
མི་སྲིད་སྲིད་པ་རྣམ་གསུམ་པོ།།
ཁྱོད་གླུ་པས་བཤད་ན་ཅི་ཞིག་རེད།།



བློ་འབྱེད་ཀློག་དེབ་དཔེ་ཚོགས། 13o
སྲིད་པའི་སྲིད་པ་རྣམ་གསུམ་པོ།།
ཁྱོད་གླུ་པས་བཤད་ན་ཅི་ཞིག་རེད།།
དྲིས་ལན།
མི་སྲིད་སྲིད་པ་རྣམ་གསུམ་པོ།།
བྱ་སྐྱ་ཀའི་མཁྲིས་པ་ཁ་ན་སྲིད།།
སྦྲུལ་ལྟོ་འཕྱེ་རྐང་ལག་ཁོག་ན་སྲིད།།
ཉ་གསེར་མིག་སོག་པ་མགོ་ན་སྲིད།།
སྲིད་པའི་སྲིད་པ་རྣམ་གསུམ་པོ།།
རྡོ་ལྕགས་བར་ནས་མེ་སྟག་སྲིད།།
ཤ་ཀོ་བར་ནས་འོ་མ་སྲིད།།
གནམ་ས་བར་ནས་སྦྲང་ཆར་སྲིད།།
དྲི་བ།
སྟོད་རྨ་རྒྱལ་རི་ལ་མགོ་ཡོད་གི།
མགོ་ཡོད་ན་ཀླད་པ་ཡོད་མེད་ཤོད།།
སྟོད་རྨ་རྒྱལ་རི་ལ་སྐྱེད་ཡོད་གི།
སྐེད་ཡོད་ན་སྐ་རགས་ཡོད་མེད་ཤོད།།
སྟོད་རྨ་རྒྱལ་རི་ལ་ལྟོ་ཡོད་གི།
ལྟོ་ཡོད་ན་རྒྱུ་མ་ཡོད་མེད་ཤོད།།
དྲིས་ལན།
སྟོད་རྨ་རྒྱལ་རི་ལ་མགོ་ཡོད་གི།



བྱིས་པའི་རབ་བྱེད།| 131
མགོ་ཡོད་ན་ཀླད་པ་ལོས་རེ་ཡོད།།
གངས་དཀར་པོ་བབས་ན་ཀླད་པ་རེད།།
སྟོད་རྨ་རྒྱལ་རི་ལ་སྐྱེད་ཡོད་གི།
སྐྱེད་ཡོད་ན་སྐ་རགས་ལོས་རེ་ཡོད།།
སྐེད་སྨུག་པས་བཟུང་ན་སྐ་རགས་རེད།།
སྟོད་རྨ་རྒྱལ་རི་ལ་ལྟོ་ཡོད་གི།
ལྟོ་ཡོད་ན་རྒྱུ་མ་ལོས་རེ་ཡོད།།
སྦྲུལ་ཁུང་ལ་འཛུལ་ན་རྒྱུ་མ་རེད།
དྲི་བ།
མ་མགར་རྩེ་མོ་རྣམ་གསུམ་པོ།།
ཁྱོད་གླུ་པས་བཤད་ན་ཅི་ཞིག་རེད།།
མགར་བའི་རྩེ་མོ་རྣམ་གསུམ་པོ།།
ཁྱོད་གླུ་པས་བཤད་ན་ཅི་ཞིག་རེད།།
དྲིས་ལན།
མ་མགར་རྩེ་མོ་རྣམ་གསུམ་པོ།།
ཤྭ་རྭ་དགོ་རྭ་གཙོད་རྭ་གསུམ།།
མགར་བའི་རྩེ་མོ་རྣམ་གསུམ་པོ།
ཁབ་རྩེ་འབིགས་རྩེ་གྲི་རྩེ་གསུམ།།
དྲི་བ།
དམར་ཡག་སྟག་གི་ཕུ་བོ་གསུམ།།



བློ་འབྱེད་ཀློག་དེབ་དཔེ་ཚོགས།[ i32
ཁྱོད་གླུ་པས་བཤད་ན་ཅི་ཞིག་རེད།།
དམར་ཡག་སྟག་གི་སོ་བ་གསུམ།།
ཁྱོད་གླུ་པས་བཤད་ན་ཅི་ཞིག་རེད།།
དམར་ཡག་སྟག་གི་རུ་འདྲེན་གསུམ།།
ཁྱོད་གླུ་པས་བཤད་ན་ཅི་ཞིག་རེད།།
དྲིས་ལན།
དམར་ཡག་སྟག་གི་ཕུ་བོ་གསུམ།།
ཐོག་དང་འབྲུག་དང་གློག་གསུམ་ཡིན།།
དམར་ཡག་སྟག་གི་སོ་བ་གསུམ།།
རླུང་དང་སྤྲིན་དང་ན་བུན་གསུམ།།
དམར་ཡག་སྟག་གི་རུ་འདྲེན་གསུམ།།
ཆར་བ་སེར་བ་ཁ་བ་གསུམ།།
དྲི་བ།
དམར་ཡག་སྟག་གི་འཁོར་རྫོང་གསུམ།།
ཁྱོད་གླུ་པས་བཤད་ན་ཅི་ཞིག་རེད།།
དམར་ཡག་སྟག་གི་མཁར་གསུམ་པོ།།
ཁྱོད་གླུ་པས་བཤད་ན་ཅི་ཞིག་རེད།།
དམར་ཡག་སྟག་གི་འཐུང་ཆུ་གསུམ།།
ཁྱོད་གླུ་པས་བཤད་ན་ཅི་ཞིག་རེད།།
དྲིས་ལན།



བྱིས་པའི་རབ་བྱེད།[133
རི་མགོའི་ཤུག་པའི་ནགས་རྫོང་དང་།།
རི་སྐེད་ཐང་ཤིང་ནགས་ཀྱི་རྫོང་།།
རི་འདབས་རྒྱ་ལྕང་ནགས་རྫོང་གསུམ།།
སྟག་དམར་ཡག་འཁོར་བའི་རྫོང་གསུམ་རེད།།
གོང་ལ་སྨུག་པའི་རྫ་མཁར་དང་།།
སྐེད་ལ་དཀར་འཇོང་བྲག་གི་མཁར། །
འདབས་ལ་གོར་མོ་རྡོ་མཁར་གསུམ།།
སྟག་དམར་ཡག་གནས་པའི་མཁར་གསུམ་རེད།།
གོང་བབས་དཀར་ཡག་གངས་ཆུ་དང་།།
སྐེད་བབས་བསིལ་མ་རྫ་ཆུ་དང་།།
འདབས་བབས་གཙང་རྒྱས་གཞུང་ཆུ་གསུམ།།
སྟག་དམར་ཡག་འཐུང་ཆུ་རྣམ་གསུམ་རེད།།
དྲི་བ།
ལྷོ་གཡུ་འབྲུག་མི་གྲགས་རྣམ་གསུམ་ཡོད།།
ཁྱོད་གླུ་པས་བཤད་ན་ཅི་ཞིག་རེད།།
ལྷོ་གཡུ་འབྲུག་གྲགས་པའི་སྒང་གསུམ་ཡོད།།
ཁྱོད་གླུ་པས་བཤད་ན་ཅི་ཞིག་རེད།།
དྲིས་ལན།
ལྷོ་གཡུ་འབྲུག་མི་གྲགས་རྣམ་གསུམ་པོ།།
གངས་དམར་ཡག་རྩེ་ནས་འབྲུག་མི་གྲགས།།



བློ་འབྱེད་ཀློག་དེབ་དཔེ་ཚོགས།/ 134
ཞོགས་སྔ་མོའི་དུས་སུ་འབྲུག་མི་གྲགས།།
དྲོད་ཉི་མའི་གུང་ལ་འབྲུག་མི་གྲགས།།
ལྷོ་གཡུ་འབྲུག་གྲགས་པའི་སྒང་གསུམ་པོ།།
དགུང་ཕྱི་དྲོའི་དུས་སུ་ཕྱི་འབྲུག་གྲགས།།
ས་སྲོད་ཀྱི་དུས་སུ་སྲོད་འབྲུག་གྲགས།།
ཆར་དྲག་ཏུ་འབབ་དུས་ཆར་འབྲུག་གྲགས།།
དྲི་བ།
ལྷོ་གཡུ་འབྲུག་ཟ་བའི་ཟས་གསུམ་ཡོད།།
ཁྱོད་གླུ་པས་བཤད་ན་ཅི་ཞིག་རེད།།
ལྷོ་གཡུ་འབྲུག་མི་ཟ་ཟས་གསུམ་ཡོད།
ཁྱོད་གླུ་པས་བཤད་ན་ཅི་ཞིག་རེད།།
དྲིས་ལན།
ལྷོ་གཡུ་འབྲུག་ཟ་བའི་ཟས་གསུམ་པོ།
གྲོ་དང་ནས་དང་འབྲས་གསུམ་ཡིན།།
ལྷོ་གཡུ་འབྲུག་མི་ཟ་ཟས་གསུམ་པོ།།
ཉ་དང་སྦལ་བ་ལྕོང་མོ་གསུམ།།
དྲི་བ། །
ལྷོ་གཡུ་འབྲུག་སྔོན་མོའི་གོས་གསུམ་པོ།།
ཁྱོད་གླུ་པས་བཤད་ན་ཅི་ཞིག་རེད།།
ལྷོ་གཡུ་འབྲུག་སྔོན་མོའི་མཚོན་གསུམ་པོ།།



བྱིས་པའི་རབ་བྱེད།[ 135
ཁྱོད་གླུ་པས་བཤད་ན་ཅི་ཞིག་རེད།།
ལྷོ་གཡུ་འབྲུག་སྔོན་མོའི་འཕང་རྡོ་གསུམ།།
ཁྱོད་གླུ་པས་བཤད་ན་ཅི་ཞིག་རེད།།
དྲིས་ལན།
ལྷོ་གཡུ་འབྲུག་སྔོན་མོའི་གོས་གསུམ་པོ།
སྤྲིན་དང་འཇའ་དང་ན་བུན་གསུམ།།
ལྷོ་གཡུ་འབྲུག་སྔོན་མོའི་མཚོན་གསུམ་པོ།།
ཐོག་དང་གློག་དང་སེར་བ་གསུམ།།
ལྷོ་གཡུ་འབྲུག་སྔོན་མོའི་འཕང་རྡོ་གསུམ།།
ཁྲོ་རྡོ་ལྕགས་རྡོ་ལི་རྡོ་གསུམ།།
དྲི་བ།
ལྷོ་གཡུ་འབྲུག་འབབ་པའི་གདན་གསུམ་པོ།།
ཁྱོད་གླུ་པས་བཤད་ན་ཅི་ཞིག་རེད།།
ལྷོ་གཡུ་འབྲུག་གནམ་འགྲོའི་སྐས་གསུམ་པོ།།
ཁྱོད་གླུ་པས་བཤད་ན་ཅི་ཞིག་རེད།།
ལྷོ་གཡུ་འབྲུག་ཉལ་བའི་གྲོགས་གསུམ་པོ།
ཁྱོད་གླུ་པས་བཤད་ན་ཅི་ཞིག་རེད།།
དྲིས་ལན།
ལྷོ་གཡུ་འབྲུག་འབབ་པའི་གདན་གསུམ་པོ།།
རི་དང་རྫ་དང་སྤང་གསུམ་ཡིན།།



བློ་འབྱེད་ཀློག་དེབ་དཔེ་ཚོགས།[ i36
ལྷོ་གཡུ་འབྲུག་གནམ་འགྲོའི་སྐས་གསུམ་པོ།།
ཉི་མ་ཟླ་བ་སྐར་མ་གསུམ།།
ལྷོ་གཡུ་འབྲུག་ཉལ་བའི་གྲོགས་གསུམ་པོ།།
འཕྱི་ལུ་རྐང་ཐུང་དེ་དང་གཅིག
ཨ་དྲེད་འབའ་ལ་དེ་དང་གཉིས།།
པུ་ཤུད་སྟག་རིས་དེ་དང་གསུམ།།
དྲི་བ།
སྟོད་རི་རྒྱལ་རི་ཡི་རི་མགོ་ན།།
ཤིང་སྟ་རེས་མ་བཅད་ཤིང་གསུམ་ཡོད།
ཁྱོད་གླུ་པས་བཤད་ན་ཅི་ཞིག་རེད།།
སྟོད་རེ་རྒྱལ་རི་ཡི་རི་སྐེད་ན།།
རྩྭ་ཟོར་བས་མ་བྲེགས་རྩྭ་གསུམ།།
ཁྱོད་གླུ་པས་བཤད་ན་ཅི་ཞིག་རེད།།
སྟོད་རི་རྒྱལ་རི་ཡི་རི་འདབས་ན།།
ཆུ་ཐོམ་བུས་མ་བཅུས་ཆུ་གསུམ་ཡོད།།
ཁྱོད་གླུ་པས་བཤད་ན་ཅི་ཞིག་རེད།།
དྲིས་ལན།
སྟོད་རི་རྒྱལ་རི་ཡི་རི་མགོ་ཡི།།
ཤིང་སྟ་རེས་མ་བཅད་ཤིང་གསུམ་པོ།།
དེ་ཤྭ་རྭ་དགོ་རྭ་འབྲོང་རྭ་གསུམ།།



བྱིས་པའི་རབ་བྱེད།| 137
སྟོད་རི་རྒྱལ་རི་ཡི་རི་སྐེད་ཀྱི།།
རྩྭ་ཟོར་བས་མ་བྲེགས་རྩྭ་གསུམ་པོ།།
དེ་ཤཱ་སྤུ་དགོ་སྤུ་གླ་སྤུ་གསུམ།
སྟོད་རི་རྒྱལ་རི་ཡི་རི་འདབས་ཀྱི།།
ཆུ་ཐོམ་བུས་མ་བཅུས་ཆུ་གསུམ་པོ།
དེ་ཤ་ཁྲག་གླ་ཁྲག་དགོ་ཁྲག་གསུམ།།
དྲི་བ།
དེ་རིང་ཁྲོམ་པའི་གྲལ་དཀྱིལ་ན།།
གྲལ་མགོ་འགྲིམ་པའི་རྡོ་ཞིག་ཡོད།
ངས་མ་ཤེས་གླུ་པར་དྲིས་ནི་ཡིན།།
དེ་རིང་ཁྲོམ་པའི་གྲལ་དཀྱིལ་ན།།
ཚོན་མདངས་བཀྲ་བའི་རྡོ་ཞིག་ཡོད།།
ངས་མ་ཤེས་གླུ་པར་དྲིས་ནི་ཡིན།།
དེ་རིང་ཁྲོམ་གྱི་ཕུགས་སྟོད་ན།།
ཚ་ན་ཚ་བའི་རྡོ་ཞིག་ཡོད།།
ངས་མ་ཤེས་གླུ་པར་དྲིས་ནི་ཡིན།།
དྲིས་ལན།
དེ་རིང་ཁྲོམ་པའི་གྲལ་དཀྱིལ་གྱི།།
གྲལ་འགོ་འགྲིམ་པའི་རྡོ་དེ་ནི།།
ཆང་བདུད་རྩིས་བཀང་བའི་དཀར་ཡོལ་ཡིན།།



བློ་འབྱེད་ཀློག་དེབ་དཔེ་ཚོགས། 138
དེ་རིང་ཁྲོམ་པའི་གྲལ་དཀྱིལ་གྱི།།
ཚོན་མདངས་བཀྲ་བའི་རྡོ་དེ་ནི།།
མ་སྲི་མོའི་རྒྱབ་ཀྱི་གཡུ་བྱུར་ཡིན།།
དེ་རིང་ཁྲོམ་པའི་ཕུགས་སྟོད་ཀྱི།
ཚ་ན་ཚ་བའི་རྡོ་དེ་ནི།།
ཇ་དམར་པོ་སྐོལ་བའི་ཐབ་རྡོ་ཡིན།།



བྱིས་པའི་རབ་བྱེད།[139
ཉེར་བདུན། དམངས་གླུ།
གསེར་བྱ་སེར་པོ་གྲགས་ན་ཡག
གྲལ་མགོ་སྐོར་ནས་གསེར་མཚོ་འཁྱིལ།།
གསེར་མཚོའི་ནང་ནས་གསེར་སྡོང་སྐྱེས།།
གསེར་སྡོང་མགོ་ལ་གསེར་བྱ་བབས།།
གསེར་སེར་པོའི་བྱ་འདི་གྲགས་ན་ཡག །
གྲལ་སྐེད་སྐོར་ནས་དངུལ་མཚོ་འཁྱིལ།།
དངུལ་མཚོའི་ནང་ནས་དངུལ་སྡོང་སྐྱེས།།
དངུལ་སྡོང་མགོ་ལ་དངུལ་བྱ་བབས།།
དངུལ་དཀར་པོའི་བྱ་འདི་གྲགས་ན་ཡག །
---
གྲལ་རྔ་སྐོར་ནས་གཡུ་མཚོ་འཁྱིལ།།
གཡུ་མཚོའི་ནང་ནས་གཡུ་སྡོང་སྐྱེས།།
གཡུ་སྡོང་མགོ་ལ་གཡུ་བྱ་བབས།།
གཡུ་སྔོན་མོའི་བྱ་འདི་གྲགས་ན་ཡག །



བློ་འབྱེད་ཀློག་དེབ་དཔེ་ཚོགས།[ 140
བདེ་སྐྱིད་ཉི་མ།
གྲལ་མགོ་གསེར་གྱི་མཆོད་རྟེན་འདྲ།།
ནང་ན་སྨེ་བ་རྣམ་བརྒྱད་བཞུགས།།
སྨེ་བ་རྣམ་བརྒྱད་སྐུ་དྲིན་གྱིས།།
མགྲོན་ལ་བདེ་སྐྱིད་ཉི་མ་ཤར།།
གྲལ་སྐེད་དུང་དཀར་གཡས་འཁྱིལ་འདྲ།།
ནང་ན་སྤར་ཁ་རྣམ་དགུ་བཞུགས།།
སྤར་ཁ་རྣམ་དགུའི་སྐུ་དྲིན་གྱིས།།
མགྲོན་ལ་བདེ་སྐྱིད་ཟླ་བ་ཚེས།།
གྲལ་རྔ་གཡི་ཡི་མཎྜལ་འདྲ།།
ནང་ན་ལོ་སྐོར་བཅུ་གཉིས་བཞུགས།།
ལོ་སྐོར་བཅུ་གཉིས་སྐུ་དྲིན་གྱིས།།
མགྲོན་ལ་བདེ་སྐྱིད་སྐར་ཆེན་ཤར།།
དུང་རི་གཡུ་རི་སྤང་རི་གསུམ།
ཤར་ཕྱོགས་དུང་རི་དཀར་པོ་རེད།།
འདབ་ལག་དུང་གི་མཆོད་རྟེན་རེད།།
རྩི་བཅུད་དུང་གི་མེ་ཏོག་རེད།།
གནག་མོ་ནོར་གྱི་ཕ་ས་རེད།།



བྱིས་པའི་རབ་བྱེད།| 141
ཞོ་འོ་མ་གཉིས་ཀྱི་གཞི་མ་རེད།།
ལྷོ་ཕྱོགས་གཡུ་རི་སྔོན་པོ་རེད།།
འདབ་ལག་གཡུ་ཡི་མཎྜལ་རེད།།
རྩི་བཅུད་གཡུ་ཡི་མེ་ཏོག་རེད།།
ཁ་དཀར་རྐྱང་གི་ཕ་ས་རེད།།
རྟ་རྒོད་མ་གཉིས་ཀྱི་གཞི་མ་རེད།།
ནུབ་ཕྱོགས་སྤང་རི་སེར་པོ་རེད།།
འདབ་ལག་གསེར་གྱི་བུམ་པ་རེད།།
རྩི་བཅུད་གསེར་གྱི་མེ་ཏོག་རེད།།
གཡང་དཀར་ལུག་གི་ཕ་ས་རེད།།
གོས་ཕྲུག་གཉིས་ཀྱི་གཞི་མ་རེད།།
དགུང་སྔོན་པོ་ཤེལ་གྱི་ཁང་པ་རེད།
དགུང་སྔོན་པོ་ཤེལ་གྱི་ཁང་པ་རེད།།
ནང་ཕུ་ནུ་ཉི་ཟླ་སྐར་གསུམ་རེད།།
ཕྱི་སྒོ་ཟོག་གཡུ་འབྲུག་སྔོན་མོ་རེད།།
དེའི་གཡང་དར་ཆུ་འཛིན་དཀར་པོ་རེད།།



བློ་འབྱེད་ཀློག་དེབ་དཔེ་ཚོགས།[ 142
གངས་དཀར་པོ་དུང་གི་ཁང་པ་རེད།།
ནང་ཕུ་ནུ་རྟ་ནོར་ལུག་གསུམ་རེད།།
ཕྱི་སྒོ་ཟོག་འབྲོང་མོ་བྲེ་སེར་རེད།།
དེའི་གཡང་དར་མེ་ཏོག་ཁྲ་ཚོམ་རེད།།
མཚོ་སྔོན་པོ་གཡུ་ཡི་ཁང་པ་རེད།།
ནང་ཕུ་ནུ་མུ་ཏིག་བྱི་རུ་རེད། །
ཕྱི་སྒོ་ཟོག་ཉ་མོ་གསེར་མིག་རེད།།
དེའི་གཡང་དར་དུང་དཀར་གཡས་འཁྱིལ་རེད།།
གངས་སེང་དཀར་མོའི་འོ་མ།།
གངས་སེང་དཀར་མོའི་འོ་མ་འདི།།
བཞོ་འདོད་ན་གསེར་གྱི་བཞོ་ཟེའུ་དགོས།།
གསེར་སེར་པོ་འོ་མའི་རིན་ཐང་ཡིན།
རིན་ཆེན་སྣ་བདུན་མཎྜལ་འདི།།
འབུལ་འདོད་ན་དད་པའི་སེམས་ཤིག་དགོས།།
སེམས་དད་པ་ཆོས་ཀྱི་རྩ་བ་ཡིན།།
ཁྲོམ་གྱི་གླུ་པའི་ཁ་མཚར་འདི།།
ཉན་འདོད་ན་བདུད་རྩི་ཆང་ཞིག་དགོས།།



བྱིས་པའི་རབ་བྱེད།[ 143
ཆང་བདུད་རྩི་གླུ་ཡི་སྣ་འདྲེན་ཡིན། །
སྤྲིན་དཀར་ཕོ་བྲང་།
སྤྲིན་དཀར་པོ་སྐྱིད་པའི་ཕོ་བྲང་ན།
གསུང་གཅིག་གིས་གླིང་བཞི་ཁེབས་པ་འདི།།
ཆགས་བཞག་ན་གཡུ་འབྲུག་སྔོན་མོ་རེད།།
ནགས་རྒྱ་རྫོང་སྐྱིད་པའི་ཕོ་བྲང་ན།།
ཤིང་གཅིག་གི་དྲི་བཟང་ཁམས་ལ་འཐུལ།།
ཆགས་བཞག་ན་ཙན་དན་སྡོང་བོ་རེད།།
བོད་འབུམ་སྡེ་སྐྱིད་པའི་ཕོ་བྲང་ན།།
གསུང་སྙན་མོ་གཅིག་གིས་རྒྱལ་ཁམས་ཁེབས།།
ཆགས་བཞག་ན་སྲིད་པའི་སྒྲུང་རིང་རེད།།
གོང་ཁ་གསུམ།
དགུང་ཨ་སྔོན་གོང་ཁ་སྤྲིན་གྱིས་བཟུང་།
སྤྲིན་དཀར་པོའི་གོང་ཁ་འབྲུག་གིས་བཟུང་།།
འབྲུག་སྐད་གྲགས་ཆེ་བའི་རྟེན་འབྲེལ་རེད།།
རྫ་ཁྲ་ཡག་གོང་ཁ་གངས་ཀྱིས་བཟུང་།།
གངས་དཀར་པོའི་གོང་ཁ་སེང་གེས་བཟུང་།།



བློ་འབྱེད་ཀློག་དེབ་དཔེ་ཚོགས།| 144
སེང་དཔའ་རྩལ་ཆེ་བའི་རྟེན་འབྲེལ་རེད།།
རི་སྨུག་པོའི་གོང་ཁ་ནགས་ཀྱིས་བཟུང་།།
ནགས་ཙན་དན་གོང་ཁ་སྟག་གིས་བཟུང་།།
སྟག་མཆོང་རྩལ་ཆེ་བའི་རྟེན་འབྲེལ་རེད།།
དཔའ་བོའི་རྒྱུད་ལ་རྒས་རྒྱུ་མེད།
རྟ་འདོ་བའི་རྒྱུད་འདི་རྐྱང་གི་རྒྱུད།།
འདི་རྐྱང་གི་རྒྱུད་ལ་རྒས་རྒྱུ་མེད།།
དེ་རྒས་རུང་གོམ་པ་འཚོལ་རྒྱུ་མེད།།
མཛོ་ཁྱུང་དཀར་རྒྱུད་འདི་འབྲོང་གི་རྒྱུད།
འདི་འབྲོང་གི་རྒྱུད་ལ་རྒས་རྒྱུ་མེད།།
དེ་རྒས་རུང་འབྲོང་རྭ་ལྷུང་རྒྱུ་མེད།།
བོད་གདོང་དམར་རྒྱུད་འདི་དཔའ་བོའི་རྒྱུད།།
འདི་དཔའ་བོའི་རྒྱུད་ལ་རྒས་རྒྱུ་མེད།།
དེ་རྒས་རུང་དཔའ་སྟོབས་ཉམས་རྒྱུ་མེད།།
ཉི་ཟླ་སྐར་གསུམ།



བྱིས་པའི་རབ་བྱེད། 145
ཉི་མ་དགུང་གི་བླ་མ་རེད།།
གདན་འདྲེན་མི་དགོས་རང་བྱོན་རེད།།
ཟླ་བ་དགུང་གི་ཚེ་འབར་རེད།།
སྡོང་བུ་མི་དགོས་རང་གསལ་རེད།།
སྐར་མ་དགུང་གི་ཕྱུགས་སྣ་རེད།།
འཚོ་སྐྱོང་མི་དགོས་རང་འཕེལ་རེད།།
སྐྱིད་པོ་ཆེ་འབྲིང་ཆུང་གསུམ།
སྐྱིད་ཆེ་བའི་མགོ་དེ་རྨོག་དང་འདྲ།།
རྨོག་མགོ་ལ་གྱོན་ན་མཐོ་སེ་ཡོད།།
སྐྱིད་འབྲིང་བའི་ལུས་དེ་ཁྲབ་དང་འདྲ།།
ཁྲབ་ལུས་ལ་གྱོན་ན་བཙན་སེ་ཡོད།།
སྐྱིད་ཆུང་བའི་ལག་པ་མཚོན་དང་འདྲ།།
མཚོན་ལག་ལ་བཟུང་ན་རྣོ་སེ་ཡོད།



བློ་འབྱེད་ཀློག་དེབ་དཔེ་ཚོགས། 146
སྐྱིད་པོ་རྣམ་གསུམ།
སྐྱིད་ཆེ་བ་གངས་རི་དཀར་པོ་འདྲ།།
ཕྱོགས་གང་ནས་བལྟས་རུང་ནག་ཐིག་མེད།།
སྐྱིད་འབྲིང་བ་རྫ་རི་སྨུག་པོ་འདྲ།།
ཕྱོགས་གང་ནས་བལྟས་རུང་ལྷུང་ཁིས་མེད།།
སྐྱིད་ཆུང་བ་རི་ཟུར་རྣོན་པོ་འདྲ།།
ཕྱོགས་གང་ནས་བལྟས་རུང་ཡོ་གཟུར་མེད།།
སྐྱེས་བུ་རྣམ་གསུམ།
སྐྱེས་ཕོ་རབ་ཅིག་ལ་འདོད་གསུམ་ཡོད།།
བློ་རྒྱ་ཁོག་པ་ཆེ་ན་འདོད།།
དཔའ་སྟོབས་སྤོབས་གསུམ་འཛོམས་ན་འདོད།།
ཡུལ་ཕ་མར་བརྩི་བཀུར་བྱས་ན་འདོད།།
སྐྱེས་ཕོ་རབ་ཟེར་བ་དེ་འདྲ་རེད།
སྐྱེས་ཕོ་འབྲིང་ཞིག་ལ་འདོད་གསུམ་ཡོད།།
ཟ་སྤྱད་ཁ་ཕོར་ཆེ་ན་འདོད།།
ཟ་རྒྱུ་འཐུང་རྒྱུ་མང་ན་འདོད།།



བྱིས་པའི་རབ་བྱེད།[ 147
ཟོས་ནས་འཐུངས་ནས་ལས་ན་འདོད།།
སྐྱེས་ཕོ་འབྲིང་ཟེར་བ་དེ་འདྲ་རེད།།
སྐྱེས་ཕོ་ཐ་ཞིག་ལ་འདོད་གསུམ་ཡོད།།
ཆང་དང་དུ་བ་ཤ་གསུམ་འདོད།།
རྐུ་འཕྲོག་བཅོམ་གསུམ་བྱས་ན་འདོད།།
ཕྱི་སྡེ་བ་ཐར་རེ་གཏོར་ན་འདོད།།
སྐྱེས་ཕོ་ཐ་ཟེར་བ་དེ་འདྲ་རེད།།
སྐྱེས་མ་རྣམ་གསུམ།
སྨན་བཟང་མོ་ཞིག་གི་ལངས་ཚུལ་བཤད།
བྱ་འགོ་མ་གྲགས་དུས་མལ་ལས་ལངས།།
འབྲི་ཐུལ་མ་གཡས་བཞོ་གཡོན་བཞོ་བྱས།
ཇ་ཁོལ་འགོ་བཅུས་ནས་ལྷ་ལ་མཆོད།།
སྨན་བཟང་མོ་ཞིག་གི་ལངས་ཚུལ་རེད།།
སྨན་འབྲིང་མོ་ཞིག་གི་ལངས་ཚུལ་བཤད།།
བྱ་བར་མ་གྲགས་དུས་མལ་ལས་ལངས།།
ཇ་དཀར་པོ་གཡས་ཕྱར་གཡོན་ཕྱར་བྱས།།
ཇ་ཁོལ་འགོ་རང་གི་ཕ་མར་བླུད།།



བློ་འབྱེད་ཀློག་དེབ་དཔེ་ཚོགས།l 148
སྨན་འབྲིང་མོ་ཞིག་གི་ལངས་ཚུལ་རེད།།
སྨན་རུལ་མ་ཞིག་གི་ལངས་ཚུལ་བཤད།
དགུང་ཉི་མ་མགོ་ལ་ཤར་དུས་ལངས།།
ནག་སིག་གེ་སིག་གེ་སྒོ་ལ་རྒྱུག
ཡང་འབར་རྒྱུ་མེད་པའི་མེ་ཞིག་བུས།།
སྨན་རུལ་མ་ཞིག་གི་ལངས་ཚུལ་རེད།།
ཁ་ལེན་ཚིག་བརྩི་ཕ་མར་བྱོས།
སྙོར་བ་འཚོ་སྐྱོང་ལུག་ལ་བྱོས།།
ཟླ་གསུམ་པ་ཐོན་དུས་འགྱོད་པ་མེད།།
བཀལ་འཁེལ་ཐགས་གསུམ་སྦྲ་ལ་བྱོས།།
ཞེང་ཀླད་ནས་ཐེད་དུས་འགྱོད་པ་མེད།
ཁ་ལེན་ཚིག་བརྩི་ཕ་མར་བྱོས།།
འཆི་བདག་པོ་ཐོན་དུས་འགྱོད་པ་མེད།།
སྐྱེས་ཡ་རབས་ཚང་གི་ཀ་བ།
སྐྱེས་ཡ་རབས་ཚང་ལ་ཕུགས་ཀ་གཅིག །



བྱིས་པའི་རབ་བྱེད།| 149
ཕུགས་ཀྱི་ཀ་འདི་གསེར་གྱི་ཀ །
གསེར་གྱི་ཀ་ལ་རྟ་བརྒྱ་བཏགས།།
རྟ་བརྒྱ་བོ་བཏགས་པ་མང་རྒྱུ་མེད།།
རྟ་སྟོང་ཁ་འབུད་པའི་གཡང་ཞིག་འཁོར།།
སྐྱེས་ཡ་རབས་ཚང་ལ་དཀྱིལ་ཀ་གཉིས།།
དཀྱིལ་གྱི་ཀ་འདི་དངུལ་གྱི་ཀ ། །
དངུལ་གྱི་ཀ་ལ་འབྲི་བརྒྱ་བཏགས།།
འབྲི་བརྒྱ་བོ་བཏགས་པ་མང་རྒྱུ་མེད།།
འབྲི་སྟོང་ཁ་འབུད་པའི་གཡང་ཞིག་འཁོར།།
སྐྱེས་ཡ་རབས་ཚང་ལ་ཁྱམས་ཀ་གསུམ།
ཁྱམས་ཀྱི་ཀ་འདི་དུང་གི་ཀ །
དུང་གི་ཀ་ལ་ལུག་བརྒྱ་བཏགས།།
ལུག་བརྒྱ་བོ་བཏགས་པ་མང་རྒྱུ་མེད།།
ལུག་སྟོང་ཁ་འབུད་པའི་གཡང་ཞིག་འཁོར།།



བློ་འབྱེད་ཀློག་དེབ་དཔེ་ཚོགས།[ 150
ཉེར་བརྒྱད། མགུར་གླུ།
དཀར་ཡོལ་ཆག་ན་ཆག་ཆོག །
སང་ཞོགས་ཁྲོམ་ལ་ཉོ་ཆོག །
བདག་གི་དྲིན་ཆེན་ཕ་མ།།
ཉོ་རྒྱུ་ཡོད་པ་མ་རེད།།
སྐྱ་ཟམ་ཟམ་པའི་ཞབས་ལ།།
ཉ་བ་འཚང་ཁ་ཤིག་ཤིག །
བརྩོན་སེམས་ཕྲན་བུ་མེད་ན།།
ཉ་མོ་སོད་ས་མ་རེད།།
ཁམ་བུ་ཁ་ལ་ཞིམ་སོང་།།
མེ་ཏོག་མིག་ལ་མཛེས་སོང་།།
ཁམ་བུ་ཟ་བའི་ཁམ་ཚིག །
སྒོ་ར་ནང་ལ་བཙུགས་ཡོད།།
རྒྱུ་ནོར་རི་རྒྱལ་ལྷུན་པོ།།
ཟད་པ་ཤིན་ཏུ་སླ་སོང་།།
ཤེས་རིག་ཡོན་ཏན་ཆུང་ཡང་།།



བྱིས་པའི་རབ་བྱེད།l 151
ཟད་རྒྱུ་ཡོད་པ་མ་རེད།།
དགོན་ཆུ་ཟམ་པའི་ཐོག་ལ།།
ཉ་བ་འཚང་ཁ་ཤིག་ཤིག །
ལ་ལ་ཉ་དང་ཐུག་སོང་།།
ལ་ལ་རྡོ་དང་ཐུག་སོང་།།
དགོས་པའི་ལྷ་ཤིང་ཤུག་པ།།
རི་རྒྱལ་རྩེ་ལ་སྐྱེས་ཡོད།། །
མི་དགོས་ཚེར་མ་ར་མགོ།
རྒྱ་ལམ་གཡས་གཡོན་སྐྱེས་བྱུང་།།
བཅོ་ལྔའི་ཟླ་བ་འདྲ་བའི།།
གསལ་ཆ་ང་ལ་མེད་དེ།།
ཚེས་གསུམ་ཟླ་བ་འདྲ་བའི།།
རང་ལུས་རང་གིས་གསལ་ཆོག །
ཆུ་མོ་མར་འགྲོ་གཅིག་ལ།
བྲིས་པའི་ཡིག་ཆུང་བསྐུར་ཡོད།།
ཉ་མོ་ཡར་འོང་གཅིག་ལ།།
གསུང་ལན་མགྱོགས་པ་གནང་རོགས།།



བློ་འབྱེད་ཀློག་དེབ་དཔེ་ཚོགས།[ 152
ད་ནངས་ཤར་བའི་ཉི་མ།།
སྤྲིན་པའི་འོག་ལ་འཛུལ་སོང་།།
སྤྲིན་པས་སྙིང་རྗེ་མཛད་ནས།།
ཉི་མ་ལྷང་ཙམ་སྟོན་རོགས།།
དར་དང་གོས་ཆེན་ཟེར་ནི།
སྐད་གྲགས་ཆེ་ན་མ་གཏོགས།།
དཀར་འཇམ་ལུས་ལ་དྲོ་བ།།
གཡང་དཀར་ལུ་གུའི་ཚ་རུ།
དྲིན་ཆེན་ཕ་མའི་ཁ་ཏ།།
ལྷ་བྱ་གོང་མོའི་གསུང་སྐད།།
ལ་མོ་ཕར་ཕར་བརྒྱབ་རེས།།
གསུང་སྐད་ཚུར་ཚུར་སྙན་བྱུང་།།
ནོར་བུ་རང་ལ་ཡོད་དུས།
ནོར་བུའི་ནོར་ཉམས་མ་ཆོད།།
ནོར་བུ་མི་ལ་ཤོར་དུས།།
ནོར་བུའི་ཡོན་ཏན་མཐོང་བྱུང་།།



བྱིས་པའི་རབ་བྱེད།| 153
གནམ་ལ་སྤྲིན་པས་གང་བྱུང༌།།
ཁུ་བྱུག་སེམས་པ་དགའ་སོང་།།
ཆར་ཆུ་འབབ་རྒྱུ་མེད་ནས།།
ཁུ་བྱུག་མགོ་སྐོར་བཏང་སོང་།།
བྱིའུ་ཆུང་སྣང་བ་མཐོ་ནས།།
རྒྱ་ལྕང་རྩེ་ལ་བབས་སོང་།།
ལྡིང་བའི་གཤོག་རྩལ་མེད་ན།།
ཆུ་མིག་གཞུང་ལ་ལྷུང་ཡོང་།།
བྲིས་པའི་ཡི་གེ་ནག་ཆུང་།།
ཆུ་དང་ཐིགས་པས་འཇིག་སོང་།།
མ་བྲིས་སེམས་ཀྱི་རི་མོ།།
བསུབས་ཀྱང་ཟུབ་རྒྱུ་མི་འདུག །
དབྱར་ཁ་སྤང་ལ་སྐྱིད་སོང༌།།
སྤང་ལ་མེ་ཏོག་འཁྲུངས་སོང་།།
དགུན་ཁ་གཟིམ་ཆུང་སྐྱིད་སོང་།།
གཟིམ་ཆུང་ཉི་མས་བྲོས་སོང་།།
བསིལ་བསིལ་ལྕང་མའི་ཞབས་ལ།།



བློ་འབྱེད་ཀློག་དེབ་དཔེ་ཚོགས།[ 154
སྐྱིད་པོ་འདི་འདྲ་འདུག་ན།།
ལྕང་མ་ལོ་འདབ་རྒྱས་དུས།།
སྐྱིད་པོ་ག་འདྲ་མི་འདུག །
དཀར་ཡོལ་འབྲུག་གི་རི་མོ།།
རི་མོ་བློ་ལ་མི་འདུག །
དེ་ལས་དཀར་ཡོལ་ནང་གི།
འོ་མ་དཀར་པོ་ཞིམ་པ།།
ཆུ་ལ་ལྕང་མ་སྐྱེས་པ།།
ཡ་མཚན་ཆེན་པོ་མི་འདུག །
དེ་ལས་སྐམ་པོའི་བྲག་ལ།།
ལྷ་ཤིང་ཤུག་པ་འཁྲུངས་ཡོད།།
ཤ་བ་རྭ་ཅོ་རིང་ཡང་།།
གནམ་གྱི་ཀ་བ་མི་ཡོང༌།།
རི་བོང་སུག་ལག་ཐུང་ཡང་།།
འགྲོ་བའི་ཞབས་ཐག་མི་བཏགས།།



བྱིས་པའི་རབ་བྱེད།[ 155
ཉེར་དགུ། འབྲས་དཀར་གྱི་བཤད་པ།
དེ་རིང་གི་ཉི་མ་བཟང་པོ། །
སྐར་མ་བཟང་པོ། །
ཚེས་གྲངས་བཟང་པོ། །
བཀྲ་ཤིས་པའི་ཉི་མ། །
བདེ་སྐྱིད་འཛོམས་པའི་ཉི་མ། །
ལྷོ་འཛམ་བུའི་གླིང་གི་ལྟེ་བ། །
བོད་ཁ་བ་ཅན་གྱི་ཡུལ་ལྗོངས། །
སྡེ་མར་ཁུ་འདྲ་བའི་གྲོང་བ། །
མི་བརྒྱ་ཚོགས་སྟོང་འདུས་ཀྱི་དཀྱིལ་ནས། །
ང་འབྲས་དཀར་རྒན་པོས་གཏམ་ཞིག་བཤད་ཀྱི་ཡིན། །
འོ། ཉོན་ཅིག །
ང་འབྲས་དཀར་རྒན་པོ་ཟེར་བ་འདི། །
ང་མ་སོང་ས་ཆ་གཅིག་ཀྱང་མེད། །
སྟོད་རྒྱ་དཀར་ཡུལ་གྱི་ཆོས་གྲྭར་སོང་། །
སྨད་རྒྱ་ནག་ཡུལ་གྱི་ཁྲིམས་རར་སོང་། །
ང་གངས་ཅན་བོད་ཀྱི་ས་ཆར་སོང་། །
ཚིག་མ་ཐོས་པ་ལ་གཉིས་ཀྱང་མེད། །



བློ་འབྱེད་ཀློག་དེབ་དཔེ་ཚོགས།] 156
，
ང་འབྲས་དཀར་རྒན་པོར་བཤད་པ་མང་། །
ངས་བཤད་པའི་ཚིག་ལ་ཉན་རྒྱུ་ཡོད། །
ཨ་ཧ་ཧ་ཧོ་ཧོ་ཧ་ཧ་ཧ། །།
ཀི་སྭོ་སྭོ་ཆེན་པོ་ལྷ་རྒྱལ་ལོ། །
རྒྱལ་ལོ་རྒྱལ་ལོ་ལྷ་རྒྱལ་ལོ། །
ལྷ་དཀོན་མཆོག་གསུམ་པོ་ལྷ་རྒྱལ་ལོ། །
ང་འབྲས་དཀར་བསམ་པའི་དོན་འགྲུབ་ཡིན། །
ང་འབྲས་ཕྲུག་ཡིད་བཞིན་ནོར་བུ་ཡིན། །
ང་ད་ནངས་ཡོང་ཡོང་གང་ནས་ཡོང་། །
ང་ད་ནངས་ཡོང་ཡོང་ཤར་ནས་ཡོང་། །
ཤར་རྡོ་རྗེ་སེམས་དཔའི་མདུན་ནས་ཡོང་། །
དགུང་ཉི་མ་དང་ནི་མཉམ་དུ་ཡོང་། །
ང་དོ་ནུབ་འགྲོ་འགྲོ་གང་ལ་འགྲོ།
ང་དོ་ནུབ་འགྲོ་འགྲོ་ནུབ་ལ་འགྲོ།
ནུབ་སྣང་བ་མཐའ་ཡས་མདུན་ལ་འགྲོ།
ཆོས་ཟབ་མོའི་ལུང་ལ་ཉན་གི་འགྲོ།
རྗེ་ཇོ་སྐུ་སེར་པོ་བཞེངས་སར་འགྲོ།
གཡུ་བྱུ་རུའི་མཎྜལ་འབུལ་སར་འགྲོ།
གསེར་སེར་པོའི་མཁར་རྔ་བརྡུང་སར་འགྲོ།
དངུལ་དཀར་པོའི་མཆོད་རྟེན་བཞེངས་སར་འགྲོ།
ལྷ་ས་མ་ཆགས་ལྷ་ས་ཆགས། །



བྱིས་པའི་རབ་བྱེད།1 157
ལྷ་ས་རྒྱ་མཚོའི་ཁ་ན་ཆགས། །
ལྷ་སའི་རྟེན་གྱི་གཙོ་བོ་ནི། །
ལྷ་ཇོ་བོ་ཡིད་བཞིན་ནོར་བུ་རེད། །
དགའ་ལྡན་མ་ཆགས་དགའ་ལྡན་ཆགས། །
དགའ་ལྡན་རི་གསུམ་རྩེ་ན་ཆགས། །
དགའ་ལྡན་རྟེན་གྱི་གཙོ་བོ་ནི། །
གཡུ་ཡི་སྒྲོལ་མ་སྔོན་མོ་ཡིན། །
སེ་ར་མ་ཆགས་སེ་ར་ཆགས། །
སེ་ར་རྡོ་ཆའི་སྟེང་ན་ཆགས། །
སེ་རའི་རྟེན་གྱི་གཙོ་བོ་ནི། །
བྱུ་རུའི་རྟ་མགྲིན་དམར་པོ་ཡིན། །
བསམ་ཡས་མ་ཆགས་བསམ་ཡས་ཆགས། །
བསམ་ཡས་གཙང་པོའི་ཁ་ན་ཆགས། །
བསམ་ཡས་རྟེན་གྱི་གཙོ་བོ་ནི། །
དུང་གི་ཐུགས་རྗེ་ཆེན་པོ་ཡིན། །
རྒྱལ་ལོ་རྒྱལ་ལོ་ལྷ་རྒྱལ་ལོ། །
ལྷ་དཀོན་མཆོག་གསུམ་པོ་ལྷ་རྒྱལ་ལོ། །
སྟོད་ནམ་མཁའི་དབྱིངས་ཀྱི་ལྷ་རྒྱལ་ལོ། །
སྨད་ས་གཞིའི་འོག་གི་ཀླུ་རྒྱལ་ལོ། །
ངས་འབྲས་དཀར་བཤད་ན་འབྲས་དཀར་བཤད། །
ང་འབྲས་དཀར་བསམ་པའི་དོན་འགྲུབ་ཡིན། །
--



བློ་འབྱེད་ཀློག་དེབ་དཔེ་ཚོགས།[ i58
ང་འབྲས་ཕྲུག་ཡིད་བཞིན་ནོར་བུ་ཡིན། །
ཀི་སྤྲོ་སྤྲོ་ཆེན་པོ་ལྷ་རྒྱལ་ལོ། །
ལྷུ་ཆེན་ལྷ་ཆུང་བཅུ་གཉིས་ཡོད། །
སྒལ་ཚིགས་བཞི་བཅུ་ཞེ་དགུ་ཡོད། །
དང་རུ་ཨ་ཚོང་བཅོ་བརྒྱད་ཡོད། །
མཛུབ་གུ་རྒྱལ་བ་རིགས་ལྔ་ཡོད། །
ཡ་ཐོད་ཤེལ་གྱི་མེ་ལོང་ཡིན། །
དབུ་སྐྲ་རྒྱ་ལྕང་ལོ་མ་ཡིན། །
སྨིན་མ་དོམ་ནག་མཆོངས་འདྲ་ཡིན། །
མིག་གཉིས་སྐར་ཆེན་ཤར་འདྲ་ཡིན། །
རྣ་བ་གསེར་གྱི་མེ་ལོང་འདྲ། །
མ་ནེ་གསེར་གྱི་སྒ་རུ་འདྲ། །
ཡ་ཁ་གསེར་གྱི་པ་ཏྲ་འདྲ། །
མ་ཁ་དངུལ་གྱི་པ་ཏྲ་འདྲ། །
ཁའི་དུང་སོ་བན་ཆུང་སྒྲིག་འདྲ་ཡིན། །
ལྕེ་དར་དམར་གློག་དམར་འཁྱུག་འདྲ་ཡིན། །
ཨོལ་གྲོག་མཆོད་རྟེན་བརྩིགས་འདྲ་ཡིན། །
སྣ་ཁུང་ཟངས་ཐུར་གཤིབ་འདྲ་ཡིན། །
གློ་བ་གངས་རི་དཀར་པོ་ཡིན། །
མཆིན་པ་རྫ་རི་སྨུག་པོ་ཡིན། །
མཁལ་མ་ལྷ་ཕྲུག་ཀླུ་ཕྲུག་ཡིན། །



བྱིས་པའི་རབ་བྱེད། 159
རྒྱུ་མ་ལྷ་ཀླུའི་ཞགས་པ་ཡིན། །
ངའི་ཐོད་པའི་དཀྱིལ་གྱི་མེ་ལོང་འདི། །
ཨོ་རྒྱན་པདྨའི་ཆ་ལུགས་ཡིན། །
ངའི་སྣ་མགོར་འགྲོན་བུ་བཏགས་པ་འདི། །
ཨ་ཙ་ར་ཡི་ཆ་ལུགས་ཡིན། །
ཨ་ཟེར་ནས་འབྲས་དཀར་རྒན་པོར་ལྟོས། །
ངའི་གཡས་ཀྱི་ཨ་ར་དཀར་པོ་འདི། །
སྟོད་རྒྱ་གར་རྒྱལ་པོའི་ཆ་ལུགས་རེད། །
ཞོ་འོ་མ་འཐུང་གི་རྟེན་འབྲེལ་རེད། །
ཨ་ཟེར་ནས་འབྲས་དཀར་ང་ལ་ལྟོས། །
ངའི་གཡོན་གྱི་ཨ་ར་ནག་པོ་འདི། །
སྨད་རྒྱ་ནག་རྒྱལ་པོའི་ཆ་ལུགས་རེད། །
ཟས་ཞིམ་པོ་ཟ་བའི་རྟེན་འབྲེལ་རེད། །
ངའི་མ་ནེའི་མན་ཚར་རིང་ནོ་འདི། །
ར་མ་རྒྱ་མོའི་ཆ་ལུགས་རེད། །
ངའི་མགོ་ལ་ར་ལྤགས་གྱོན་པ་འདི། །
འབྲས་དཀར་ང་ཡི་ཆ་ལུགས་རེད། །
ཆ་ལུགས་མི་གཅིག་ཁ་ཁ་རེད། །
ཆ་ལུགས་མི་གཅིག་སོ་སོ་རེད། །
རྒྱལ་ལོ་རྒྱལ་ལོ་ལྷ་རྒྱལ་ལོ། །
ཀི་སྭོ་སྭོ་ཆེན་པོ་ལྷ་རྒྱལ་ལོ། །



བློ་འབྱེད་ཀློག་དེབ་དཔེ་ཚོགས།[ i6o
ངའི་ལག་ལ་བཟུང་བའི་དབྱུག་པ་འདི། །
ལྷ་ཨོ་རྒྱན་པདྨའི་སྒྲུབ་ཤིང་རེད། །
རྗེ་རིན་པོ་ཆེ་ཡི་ཕྱག་རྟེན་རེད། །
སྨད་རྒྱ་ནག་རྒྱལ་པོའི་ཁྲིམས་ཤིང་རེད། །
ད་འདི་ལ་བསྟོད་པ་ཨེ་ཡོད་ཟེར། །
ད་འདི་ལ་བསྟོད་པ་ལོས་རེ་ཡོད། །
འདི་མི་རྒོད་ཀླད་པ་རྡུང་བྱེད་རེད། །
ཁྱི་རྒན་འགྲམ་པ་གཏོར་བྱེད་རེད། །
ང་འབྲས་དཀར་ལམ་གྱི་འགྲོ་རོགས་རེད། །
ལྷ་འདྲེ་དམ་ལ་འདོགས་བྱེད་རེད། །
རྟ་རྒོད་པོའི་རྐང་པ་གཅོག་བྱེད་རེད། ། །
ང་འབྲས་དཀར་ལག་གི་ཁྱི་དབྱུག་རེད། །
འདི་ཡར་ཤིང་ཙན་དན་དཀར་པོ་ཡིན། །
སྨད་ཤིང་ཙན་དན་ནག་པོ་ཡིན། །
བར་ཤིང་སེང་ལྡེང་དམར་པོ་ཡིན། །
ལུས་ན་ཚ་འཇོམས་པའི་སྨན་ཤིང་ཡིན། །
འདི་རྒྱབ་ལ་ཁུར་ན་བོའུ་དང་འདྲ། །
མདའ་སྨན་མི་དགོས་ཡ་མཚན་ཆེ། །
འདི་ཞོན་ནས་སོང་ན་རྟ་དང་འདྲ། །
སྒ་སྲབ་མི་དགོས་ཡ་མཚན་ཆེ། །
འདི་ལག་ལ་བཟུང་ན་མདུང་དང་འདྲ། །



B
a's='S511 161
ཡང་མདུང་མགོ་མི་དགོས་ཡ་མཚན་ཆེ། །
སྐེད་ལ་བཏགས་ན་གྲི་དང་འདྲ། ། །
འདིར་གྲི་ཤུབས་མི་དགོས་ཡ་མཚན་ཆེ། །
འདི་ཆུ་ལ་འཕངས་ན་ཟམ་པ་འདྲ། །
ཆུར་ཟམ་པ་མི་དགོས་ཡ་མཚན་ཆེ། །
འདི་བྲག་ལ་བཙུགས་ན་སྐས་དང་འདྲ། །
སྐས་རྩིབ་དྲ་མི་དགོས་ཡ་མཚན་ཆེ། །
ངའི་ལག་ལ་བཟུང་བའི་དབྱུག་པ་འདི། །
ས་ལ་བརྒྱབ་ན་འགས་རྒྱུ་མེད། །
རྡོ་ལ་བརྒྱབ་ན་ཆག་རྒྱུ་མེད། །
ཨེ་བདེན་མི་བདེན་ལྟོས་དང་ཤེས། །
ང་ངང་པ་སེར་པོ་མ་ཡིན་པའི། །
མཚོ་ཆེ་ཆུང་བརྒྱུད་ནས་འཕུར་ནས་ཡོང་། །
གསུང་སྐད་རེ་རེ་བསྒྲགས་ནས་ཡོང་། །
ཨེ་བདེན་མི་བདེན་གྲགས་ན་ཤེས། །
ང་བོང་། ང་བོང་། ང་བོང་། ། །
ང་ཕོ་རོག་ནག་ཆུང་མ་ཡིན་པའི། །
རི་མགོ་རེ་རེ་བརྒྱུད་ནས་ཡོང་། །
གཤོག་རྩལ་རེ་རེ་ངོམ་ནས་ཡོང་། །
ཨེ་བདེན་མི་བདེན་འཕུར་ན་ཤེས། །
ཀོ་ལིང་ལིང་། ཀོ་ལིང་ལིང་།



བློ་འབྱེད་ཀློག་དེབ་དཔེ་ཚོགས།[ i62
ང་ཁུ་བྱུག་སྔོན་མོ་མ་ཡིན་པའི། །
ནགས་ཚལ་རེ་རེ་བརྒྱུད་ནས་ཡོང་། ། །
སྐད་སྙན་མོའི་གསུང་སྙན་བསྒྲགས་ནས་ཡོང་། །
ཨེ་བདེན་མི་བདེན་གྲགས་ན་ཤེས། །
ཀུ་ཀོ ཀུ་ཀོ ཀུ་ཀོ ། །
ང་ར་མ་རྒྱ་མོ་མ་ཡིན་པའི། །
རྩྭ་རྩི་ཏོག་རེ་རེ་ཟོས་ནས་ཡོང་། །
ངས་འབའ་སྐད་རེ་རེ་བསྒྲགས་ནས་ཡོང་། །
ཨེ་བདེན་མི་བདེན་འབའ་ན་ཤེས། །
མེས་ཨེ་ཨེ། མེས་ཨེ་ཨེ། །
རྒྱལ་ལོ་རྒྱལ་ལོ་ལྷ་རྒྱལ་ལོ། ། །
ཀི་སྭོ་སྭོ་ཆེན་པོ་ལྷ་རྒྱལ་ལོ། །
བཀྲ་ཤིས་བདེ་ལེགས་ཕུན་སུམ་ཚོགས། །
ང་འབྲས་དཀར་མི་འདུག་འགྲོ་རྒྱུ་ཡིན། །
ང་འབྲས་དཀར་རྒན་པོས་ཁ་གཡང་འབོད། །
རྟ་ར་གོང་མ་རྟ་ཡིས་བཀང༌། །
ནོར་ར་བར་མ་ནོར་གྱིས་བཀང་། །
ལུག་ར་ཞོལ་མ་ལུག་གིས་བཀང་། །
སྟོད་རྒྱ་གར་རྒྱལ་པོའི་གོས་གཡང་ཤོག །
སྨད་རྒྱ་ནག་རྒྱལ་པོའི་ཇ་གཡང་ཤོག །
འབྲོག་པ་རྣམས་ཀྱི་མར་གཡང་ཤོག །



བྱིས་པའི་རབ་བྱེད།[i63
རོང་བ་རྣམས་ཀྱི་ནས་གཡང་ཤོག །
གནས་ཡོན་བདག་རྣམས་ལ་བཀྲ་ཤིས་འཇོག །
རྟ་རྔ་རྔོག་རྒྱས་པའི་བཀྲ་ཤིས་ཤོག །
ནོར་རྭ་ཁ་འཛོམས་པའི་བཀྲ་ཤིས་ཤོག །
ལུག་བལ་ཁ་འཇམ་པའི་བཀྲ་ཤིས་ཤོག །
ང་འབྲས་དཀར་བསམ་པའི་དོན་འགྲུབ་ཡིན། །
ང་འབྲས་ཕྲུག་ཡིད་བཞིན་ནོར་བུ་ཡིན། །
ཁྱོད་ཡོན་བདག་རྣམས་ནི་ཐུགས་རྗེ་ཆེ། །
ང་འབྲས་དཀར་མི་འདུག་འགྲོ་རྒྱུ་ཡིན། །
ཉིན་མོ་བདེ་ལེགས་མཚན་བདེ་ལེགས། །
ཉིན་མོའི་གུང་ཡང་བདེ་ལེགས་ཤིང་། །
ཉིན་མཚན་རྟག་ཏུ་བདེ་ལེགས་པ། །
དཀོན་མཆོག་གསུམ་གྱི་བཀྲ་ཤིས་ཤོག
འཇིག་རྟེན་བདེ་ཞིང་ལོ་ལེགས་ཤིང་། །
འབྲུ་རྣམས་འཕེལ་ཞིང་ཆོས་འཕེལ་དང་། །
བདེ་ལེགས་ཕུན་སུམ་ཚོགས་པ་རྣམས། །
ཡིད་ལ་འདོད་པ་ཀུན་འགྲུབ་ཤོག །



བློ་འབྱེད་ཀློག་དེབ་དཔེ་ཚོགས།] 164
སུམ་ཅུ། གཏམ་དཔེ།
དཀའ་བའི་ལས་མ་བྱས་ན།།
ཞིམ་པོའི་ཟས་མི་རག །
སྐད་ཆ་བསམས་ནས་བཤད་དགོས།།
རྩམ་པ་བལྡད་ནས་མིད་དགོས།།
ཁ་མཁས་པ་རྡོ་རྗེ་གཅོད་པ་རེད།
བློ་རིག་པ་འཛམ་གླིང་ཉི་མ་རེད།།
ཁ་སེམས་ཇ་དང་འོ་མ།།
ཁ་ཁོག་ཟ་དང་ལྡེ་མིག །
མཁས་པ་སློབ་པའི་དུས་ན་སྡུག །
བདེ་པར་སྡོད་ལ་མཁས་མི་སྲིད།།
གྲོས་ཡོད་ཉི་མ་ཤར་ཤར།།
གྲོས་མེད་མུན་པ་འཐིབས་འཐིབས།།



བྱིས་པའི་རབ་བྱེད།[ 165
དགའ་ན་རྟ་མཛོ་ཡིན་ཀྱང་སྟེར།།
འགལ་ན་ཁབ་སྐུད་ཡིན་ཀྱང་རྩོད།།
གཅིག་ལ་མི་འགྲིག་མི་ཡི་སྐྱོན།།
ཀུན་ལ་མི་འགྲིག་རང་གི་སྐྱོན།།
ཆུ་རྨ་ཆུ་མཐའ་ནས་དྭངས་དགོས།།
ཉ་གསེར་མིག་ལྷང་ལ་འབུད་དགོས།།
སྡོང་པོ་མང་ན་རླུང་ཁོགས།།
མི་གྲངས་མང་ན་དོན་འགྲུབ།།
ཕ་གཅིག་རུང་ཕོ་བ་མི་གཅིག །
ས་གཅིག་རུང་རྨི་ལམ་མི་གཅིག །
ཕྱུག་པོའི་རྒྱུ་ལ་མ་བལྟ།།
བཙན་པོའི་གཏམ་ལ་མ་ཉན།།
མི་སྐྱོན་བཤད་དགོས།།
ཤིང་སྐྱོན་གཞོགས་དགོས།།



བློ་འབྱེད་ཀློག་དེབ་དཔེ་ཚོགས།[ i66
མི་རིག་ན་སྒང་ལ་བུད།།
མི་ཤེས་ན་མི་ལ་དྲིས།།
གཞུང་དོན་བསྒྲུབ་ན་ཁོག་རྒྱ་ཆེ་དགོས།།
རྟ་རྒོད་འཁྲིད་ན་འཁྲིད་ཐག་རིང་དགོས།།
ལོ་བཟང་ལོ་ཏོག་འབྱུང་འདོད་ན།།
དང་པོ་རིན་ཆེན་ལུད་ལ་བརྩོན།།
ཁ་འཆམས་ན་སྡེ་བ་བཙན་པོ།།
རྒྱུ་ཡོད་ན་བཟའ་ཚང་སྐྱིད་པོ།།
མི་སྐྱོན་མེད་འཛམ་བུའི་གླིང་ན་མེད།།
ཤིང་འཛེར་མེད་རྒྱ་རྫོང་ནགས་ན་མེད།།
མ་སློབ་མཁས་པ་གླིང་ན་མེད།།
སློབ་ན་མཁས་པ་འཛད་རྒྱུ་མེད།།
སྟག་ཐིག་ལེ་ཅན་གྱིས་ནགས་སྲུང༌།།
འབྲོང་རྭ་ཁ་ཅན་གྱིས་རྫ་སྲུང་།།



བྱིས་པའི་རབ་བྱེད།[ 167
རོང་འབྲོག་སྦྲ་དང་ཆོན་ཐག །
སྒར་གྲོང་གོས་དང་གོང་བ།།
གཟར་མོའི་བྲག་ལ་མ་འགོས་ན།།
བདེ་མོའི་ཐང་ལ་ཐོན་ཐབས་མེད།།
བསམ་པ་མི་ལ་ནག་ན།།
སྦྱོར་བ་རང་ལ་སྨིན་ཡོང་།།
བློ་ཕ་ལ་མི་འདྲི།།
ཟས་མ་ལ་མི་སློང་།
སྤྲིན་དཀར་པོ་ཐོད་ལ་བཅིངས།།
ས་ནག་པོ་འདོམས་ལ་འཇལ།།
དོག་མོ་ས་ཡི་མེ་ཏོག་འདྲ་འདྲ།།
དགུང་སྔོན་གནམ་གྱི་སྐར་ཆེན་འདྲ་འདྲ།།
བདེན་དོན་རྡོ་སྒྲིག་སྒྲིག །
གནས་ལུགས་ཆུ་བཞུར་བཞུར།།



བློ་འབྱེད་ཀློག་དེབ་དཔེ་ཚོགས།[ 168
མི་རྒྱུད་བཟང་པོའི་གདུང་རྒྱུད།།
རྟ་རྒྱུད་བཟང་པོའི་སྤུ་རྒྱུད།།
རི་རབ་ཁོག་པ་གསེར་གྱིས་གང་།།
རྒྱ་མཚོའི་ཁོག་པ་གཡུ་ཡིས་གང་།།
མཁས་པ་འཆུག་ན་འདོམ་གང་།།
བླུན་པོ་འཆུག་ན་མཐོ་གང་།།
འཁྱག་དུས་གོས་ལ་ཡང་ལྗིད་མེད།།
ལྟོགས་དུས་ཟས་ལ་བཟང་ངན་མེད།།
གྲོགས་པོས་གྲོགས་པོ་དགོད་བཞིན་བསླུ།
ཁྲམ་པས་ཁྲམ་པ་ངུ་བཞིན་བསླུ།
གྲོགས་བརྒྱ་ཡོད་རུང་མང་རྒྱུ་མེད།།
དགྲ་གཅིག་ཡོད་རུང་ཉུང་རྒྱུ་མེད།།
ཀ་རྡོ་བཞིན་དུ་བརྟན་དགོས།།
ཀ་བ་བཞིན་དུ་དྲང་དགོས།།



བྱིས་པའི་རབ་བྱེད།[ i69
སྦལ་བ་ལྡིང་ཐག་རིང་ན་ཕོ་བ་རྡོ་མགོར་སྐོན།།
ངན་པ་རང་ཤེད་ཆེ་ན་ཐ་མ་ཕམ་ཁ་ཉོ།།
སེམས་ལག་ལ་བཞག་ན་ཤ །
མིག་ལག་ལ་བཞག་ན་ཆུ།།
བསམ་པ་དཀར་པོ་དུང་འདྲ་འདྲ།
བློ་ཁ་དྲང་མོ་མདའ་འདྲ་འདྲ།།
གྲོགས་བཟང་སྨན་གྱི་ལྗོན་ཤིང་།།
གྲོགས་ངན་དུག་གི་ཚེར་མ།།
དཔྱད་པ་སྔོན་ལ་བཏང་ན་མཁས་པ་ཡིན།།
འགྱོད་པ་གཞུག་ནས་སྐྱེས་ན་བླུན་པོ་ཡིན།།
ཕོ་རབ་ཚིག་ཐོག །
འཕར་བ་རྗེས་ཐོག །
ཕར་བཤད་ཚིག་གི་སྨྲ་དག་དགོས།།
ཚུར་བཤད་ཉན་གི་དོན་གསལ་དགོས།།



བློ་འབྱེད་ཀློག་དེབ་དཔེ་ཚོགས། 170
བུ་རལ་བ་ཅན་ལ་རེ་ལྟོས།།
གོས་རི་མོ་ཅན་ལ་རྒྱང་བལྟ།།
ཤ་ཚ་བའི་ཚིག་གིས་རྣ་གཟེར་གི། །
ནད་མཁྲིས་པའི་སྨན་གྱིས་ལྕེ་ཁ་གི།



བྱིས་པའི་རབ་བྱེད།| 171
སོ་གཅིག ལེགས་བཤད།
ལེགས་བཤད་དང་བསླབ་བྱ།
ཀུན་དང་མཐུན་པ་རྩ་བ་ཡིན་མོད་ཀྱང་།།
མཐོང་ཚད་ལད་མོ་བྱས་ན་ཀླད་མེད་ཡིན།།
སྐད་རིགས་ཐམས་ཅད་ཤེས་ན་བཟང་མོད་ཀྱང་།།
རང་གི་ཕ་སྐད་བརྗེད་ན་ངོ་ཚ་ཡིན།།
ཡོན་ཏན་ཀུན་ལྡན་དཀོན་པ་ལྟར།།
ཡོན་ཏན་ཅི་ཡང་མེད་པའང་དཀོན།།
སྐྱོན་དང་ཡོན་ཏན་འདྲེས་པ་ལས།།
ཡོན་ཏན་གཙོ་ཆེ་མཁས་པས་བསྟེན།།
རང་དབང་ཐམས་ཅད་བདེ་བ་སྟེ།།
གཞན་དབང་ཐམས་ཅད་སྡུག་བསྔལ་ཡིན།།
ཐུན་མོང་བ་ནི་རྩོད་གཞི་སྟེ།། །
དམ་བཅས་པ་ནི་འཆིང་བའི་རྒྱུ།
ཆར་དང་ཆུ་བོ་རྒྱ་མཚོར་འབབ།།



བློ་འབྱེད་ཀློག་དེབ་དཔེ་ཚོགས།l 172
བློ་དང་རིག་པ་མཁས་ལ་འགྲོ།
ནོར་དང་སྐྱེ་བོ་རྒྱལ་པོས་སྡུད།
དྲོ་ཞིང་བརླན་པར་ནགས་ཚལ་སྐྱེ།།
ལེགས་པར་སྤྱོད་ལ་འཇུག་འདོད་ན།།
ཅི་ནས་དེ་ཡི་ཁ་མཉན་ཏེ། །
རྣམ་པ་ཀུན་ཏུ་བསུན་བཙུགས་ནས།།
སྲོག་ལ་བབས་ཀྱང་ལུགས་བཞིན་བསྐྱང་།།
ལས་དང་བྱ་བ་ཇི་ལྟར་བྱེད་ན་ཡང་།།
མཛད་སྤྱོད་ཐམས་ཅད་མི་དང་མཐུན་པར་མཛོད།།
རང་ལ་ཡོན་ཏན་ཇི་ཙམ་ཡོད་ན་ཡང༌།།
གཞན་ལ་ཁྱད་གསོད་བརྙས་པར་ཆུང་བར་མཛོད།།
ཉུང་བའི་དོན་ལ་མང་པོ་དང་།།
ཆུང་ངུའི་དོན་ལ་ཆེན་པོ་སྟེ།།
འཕྲལ་གྱི་ཆེད་དུ་གཏན་གྱི་དོན།།
ཡོངས་སུ་ཉམས་པར་མི་བགྱིའོ།།
བྱ་བ་ཅི་དང་ཅི་བྱེད་ཀྱང་།།
དང་པོར་ལེགས་པར་བརྟགས་ཏེ་བྱ།།



བྱིས་པའི་རབ་བྱེད།[ 173
མ་བརྟགས་གྱ་ཚོམ་བྱས་པ་ལས།།
འགྱོད་ཅིང་ཉེས་པར་གྱུར་པ་མང་།།
ཆོས་དང་སྲིད་ཀྱི་ལེགས་ཚོགས་ཀུན།།
ཤེས་རབ་སྟོབས་ལ་རག་ལས་ཕྱིར།།
ཐོག་མར་ཤེས་རབ་མིག་བསྒྲུབ་སྟེ།།
དེ་ནས་གང་འདོད་བསྒྲུབ་པར་བྱ།།
ས་སྐྱའི་ལེགས་བཤད་ཚན་བཤུས།
སྐྱེ་བོ་ཡོན་ཏན་ཡོད་མེད་པའི།།
བླང་དོར་བློ་གྲོས་ལྡན་པ་མཁས།།
རྡུལ་དང་འདྲེས་པའི་ལྕགས་ཕྱེ་རྣམས།།
ཁབ་ལེན་རྡོ་ཡིས་ལེན་པར་ཤེས།།
ཡོན་ཏན་ལྡན་ན་སྐྱེ་བོ་ཀུན།།
མ་བསྡུས་པར་ཡང་རང་ཉིད་འདུ།།
དྲི་ལྡན་མེ་ཏོག་རྒྱང་རིང་ཡང་།།
བུང་བ་སྤྲིན་གྱི་ཚོགས་བཞིན་འཁོར།།
མཁས་པ་ཇི་ལྟར་ཐབས་རྡུགས་ཀྱང༌།།
བླུན་པོ་འཇུག་པའི་ལམ་མི་འགྲོ།།



བློ་འབྱེད་ཀློག་དེབ་དཔེ་ཚོགས།/ 174
ཆར་སྡོད་བྱིའུ་སྐོམ་ན་ཡང་།།
ས་ལ་བབས་པའི་ཆུ་མི་འཐུང་།།
ཤེས་རབ་ལྡན་པ་མགོ་བསྐོར་ཡང་།།
བྱ་བའི་ཆ་ལ་རྨོངས་མི་འགྱུར།།
སྲོག་ཆགས་གྲོག་མ་མིག་མེད་ཀྱང༌
།།
མིག་ལྡན་གཞན་ལས་ལྷག་པར་མགྱོགས།།
བློ་དང་ལྡན་ན་མ་སྨྲས་ཀྱང་།།
རྣམ་འགྱུར་ཉིད་ལས་བསམ་པ་གོ།
བལ་བོའི་སེའུ་མ་ཟོས་ཀྱང་།།
ཁ་དོག་ཉིད་ལས་བྲོ་བ་ཤེས།།
མཁས་པ་རང་གི་ཡུལ་ལས་ཀྱང་།།
ཡུལ་ཁམས་གཞན་ན་མཆོད་པ་ཐོབ།།
ནོར་བུ་གཞན་དུ་བྲིན་པ་ཙམ།།
རྒྱ་མཚོའི་གླིང་དུ་ག་ལ་བྲིན།།
མཁས་པ་སློབ་པའི་དུས་ན་སྡུག །
བདེ་བར་སྡོད་ལ་མཁས་མི་སྲིད།།
བདེ་བ་ཆུང་ལ་ཆགས་པ་དེས།།



བྱིས་པའི་རབ་བྱེད།l 175
ཆེན་པོའི་བདེ་བ་ཐོབ་མི་སྲིད།།
བློ་དང་ལྡན་ན་ཉམ་ཆུང་ཡང་།།
སྟོབས་ལྡན་དགྲ་བོས་ཅི་བྱར་ཡོད།།
རི་དྭགས་རྒྱལ་པོ་སྟོབས་ལྡན་ཡང་།།
རི་བོང་བློ་དང་ལྡན་པས་བསད།།
ལེགས་བཤད་བྱིས་པ་དག་ལས་ཀྱང་།།
མཁས་པ་རྣམས་ནི་ཡོངས་སུ་ལེན།།
དྲི་ཞིམ་བྱུང་ན་རི་དྭགས་ཀྱི།།
ལྟེ་བ་ལས་ཀྱང་གླ་རྩི་ལེན།།
སྐྱེ་བོ་དམ་པ་རྒུད་གྱུར་ཀྱང་།།
སྤྱོད་པའི་ཁྱད་པར་ལྷག་པར་མཛེས།།
མེ་ནི་ཐུར་དུ་ཁ་བསྟན་ཀྱང་། །
མེ་ལྕེ་གྱེན་ལ་འབར་བར་མཐོང་།།
དམ་པའི་ཡོན་ཏན་སྦས་གྱུར་ཀྱང་།།
འཇིག་རྟེན་ཀུན་ལ་ཁྱད་པར་གསལ།།
སྣ་མའི་མེ་ཏོག་ལེགས་བཀབ་ཀྱང་།།
དྲི་ཞིམ་ཀུན་ཏུ་ཁྱབ་པར་འགྱུར།།



བློ་འབྱེད་ཀློག་དེབ་དཔེ་ཚོགས།[ 176
དམ་པ་ཇི་ལྟར་རྒུད་གྱུར་ཀྱང་།།
སྡིག་དང་འདྲེས་པའི་ཟས་མི་ཟ།།
སེང་གེ་བཀྲེས་ཀྱང་མི་གཙང་བའི།།
ངན་སྐྱུགས་ཟ་བར་མི་བྱེད་དོ།།
དམ་པ་སྲོག་ལ་བབ་ན་ཡང་།།
རང་བཞིན་བཟང་པོ་ག་ལ་འདོར།།
ས་ལེ་སྦྲམ་ནི་བསྲེགས་བཅད་ཀྱང་།།
དེ་ཡི་ཁ་དོག་ཉམས་མི་འགྱུར།།
བསྟོད་པས་དགའ་བར་མི་འགྱུར་ལ།།
སྨད་པས་མི་དགར་མི་འགྱུར་ཞིང་།།
རང་གི་ཡོན་ཏན་ལེགས་གནས་པ།།
སྐྱེ་བོ་དམ་པའི་མཚན་ཉིད་ཡིན།།
བླུན་པོའི་ཡོན་ཏན་ཁར་འབྱིན་ཏེ།།
མཁས་པའི་ཡོན་ཏན་ཁོང་དུ་སྦེད།།
སོག་མ་ཆུ་ཡི་སྟེང་ན་འཕྱོ།།
ནོར་བུ་སྟེང་དུ་བཞག་ཀྱང་འབྱིང་།།



བྱིས་པའི་རབ་བྱེད།[ 177
ཡོན་ཏན་ཆུང་རྣམས་ང་རྒྱལ་ཆེ།།
མཁས་པར་གྱུར་ན་དུལ་བར་གནས།།
ཆུ་ཕྲན་རྟག་ཏུ་ཀུ་ཅོ་ཆེ།།
རྒྱ་མཚོ་ཅ་ཅོ་ག་ལ་སྒྲོགས།།
སྐྱེས་མཆོག་རང་གི་སྐྱོན་ལ་ལྟ།
སྐྱེ་བོ་ངན་པ་གཞན་སྐྱོན་འཚོལ།།
རྨ་བྱ་རང་གི་ལུས་ལ་རྟོག
སྲིན་བྱ་གཞན་ལ་ལྟས་ངན་གཏོང་།།
དམ་པ་རེ་ཞིག་རྒུད་གྱུར་ཀྱང་།།
ཟླ་བ་བཞིན་དུ་ཡར་ངོ་འབྱུང་།།
དམན་པ་ལན་ཅིག་རྒུད་གྱུར་ན།།
མར་མེ་བཞིན་དུ་མནལ་བར་འགྱུར།།
ཤེས་རབ་ཕྱོགས་གཅིག་ལྡན་པས་ཀྱང་།།
བྱ་བ་ཀུན་ལ་མཁས་པ་དཀའ།།
ཤིན་ཏུ་གསལ་བའི་མིག་གིས་ཀྱང་།།
སྒྲ་ལ་ཉན་པར་ནུས་མ་ཡིན།།
དང་པོ་ཉིད་ནས་དགྲ་བོ་དང་།།



བློ་འབྱེད་ཀློག་དེབ་དཔེ་ཚོགས།[ 178
མཛའ་བོ་ཉིད་དུ་ངེས་པ་མེད།།
ཁ་ཟས་མ་ཞུ་དུག་ཏུ་འགྱུར།།
དུག་ཀྱང་ཤེས་ན་སྨན་དུ་འགྱུར།།



བྱིས་པའི་རབ་བྱེད།| 179
དེབ་འདི་ལས་འབྱུང་བའི་རྩོམ་དག་གི་ཡོང་ཁུངས་ཀྱི་
དཔྱད་གཞིའི་ཡིག་ཆ།
1.དཔལ་ལྡན་ཉི་མ་དང་རྒྱལ་ལོ། བན་མེན་ཀཱང་གསུམ་གྱིས་གཙོ་སྒྲིག་བྱས་པའི《བོད་ཀྱི་
བྱིས་པའི་རིག་གནས་བསླབ་དེབ་བློ་གསལ་འཇུག་ངོགས》 ཀན་སུའུ་མི་དམངས་དཔེ་སྐྲུན་
ཁང་། 1999ལོའི་ཟླ12པའི་པར། །
2.ཚེ་རིང་རྡོ་རྗེས་རྩོམ་སྒྲིག་བྱས་པའི《རེབ་གོང་ལོ་ཆུང་སློབ་མའི་ཀློག་དེབ》མི་རིགས་
དཔེ་སྐྲུན་ཁང་། 2007ལོའི་ཟླ10པའི་པར།
3.ཆབ་འགག་རྡོ་རྗེ་ཚེ་རིང་གིས་གཙོ་སྒྲིག་བྱས་པའི《མཚོ་ལྷོའི་དམངས་ཁྲོད་ཀྱི་རིག་
གནས་དཔེ་ཚོགས——ཁེད》ཀན་སུའུ་མི་རིགས་དཔེ་སྐྲུན་ཁང་། 2006ལོའི་ཟླ1པའི་པར།
4.ཀརྨ་མཁའ་འབུམ་དང་འཇམ་བུ་གཉིས་ཀྱིས་བསྒྲིགས་པའི《བྱིས་སྒྲུང་དགའ་བའི་རྩེད་
འཇོ》མཚོ་སྔོན་མི་རིགས་དཔེ་སྐྲུན་ཁང་། 1996ལོའི་ཟླ11པའི་པར།
5.བཀྲ་པོས་བསྡུས་ཏེ་བསྒྲིགས་པའི《གླུ་ཤགས་སྲིད་པའི་དར་ལྕེ》མཚོ་སྔོན་མི་རིགས་དཔེ་
སྐྲུན་ཁང་། 1997ལོའི་ཟླ4པའི་པར།
6.ཚེ་འབར་དང་དགོངས་པ་མཚོས་བསྡུས་ཏེ་བསྒྲིགས་པའི《དམངས་གླུ་སྙན་དབང་བདུད་
རྩི》མཚོ་སྔོན་མི་རིགས་དཔེ་སྐྲུན་ཁང་། 1997ལོའི་ཟླ3པའི་པར། །
7.བཀྲ་ཤིས་ཚེ་རིང་དང་དམ་ཆོས་ཚེ་རིང་སོགས་ཀྱིས་བསྡུས་ཏེ་བསྒྲིགས་པའི《བོད་རིགས་
ཀྱི་གླུ་གཞས་ཕྱོགས་སྒྲིག》སི་ཁྲོན་མི་རིགས་དཔེ་སྐྲུན་ཁང་། 1980ལོའི་ཟླ1པའི་པར།



བློ་འབྱེད་ཀློག་དེབ་དཔེ་ཚོགས།[ i8o
8.གཅོད་པ་དོན་གྲུབ་དང་སངས་རྒྱས་རིན་ཆེན་སོགས་ཀྱིས་བསྡུས་ཤིང་འདེམ་སྒྲིག་བྱས་
པའི《མདོ་སྨད་ཡུལ་གྱི་ངག་རྩོམ་པད་མའི་ཆུན་པོ》(ནང་ཁུལ་རྒྱུ་ཆ)
9.སྐལ་བཟང་ཚེ་བརྟན་དང་ཚེ་རིང་དབང་རྒྱལ། བློ་བཟང་རྒྱ་མཚོ་བཅས་ཀྱིས་བསྒྲིགས་
ཤིང་ཀན་ལྷོ་བོད་རིགས་རང་སྐྱོང་ཁུལ་རྩོམ་རིག་སྒྱུ་རྩལ་མཉམ་འབྲེལ་ལྷན་ཚོགས་ཀྱིས་རྩོམ་
སྒྲིག་བྱས་པའི《ཨ་མདོའི་གཏམ་དཔེ་ཕྱོགས་བསྒྲིགས》(ནང་ཁུལ་རྒྱུ་ཆ)
10.ས་སྐྱ་པཎྜི་ཏ་ཀུན་དགའ་རྒྱལ་མཚན་གྱིས་བརྩམས་པའི《ས་སྐྱའི་ལེགས་བཤད》མཚོ་
སྔོན་མི་རིགས་དཔེ་སྐྲུན་ཁང་། 1989ལོའི་ཟླ8པའི་པར།



བློ་འབྱེད་ཀློག་དེབ་དཔེ་ཚོགས།
བྱིས་པའི་རབ་བྱེད།
རྩོམ་པ་པོ། གཅོད་པ་ཀླུ་རྒྱལ་དང་འབྲུག་མོ་བྱམས་གཉིས་ཀྱིས་གཙོ་སྒྲིག་བྱས།
རྩོམ་སྒྲིག་འགན་འཁུར་པ། ཡེ་ཤེས་མཚོ་མོ། གཡུང་དྲུང་རིན་ཆེན།
མདུན་ཤོག་མཛེས་རིས་པ། མ་སྐྱིད་ཆེན། །
དཔེ་སྐྲུན། ཀན་སུའུ་མི་རིགས་དཔེ་སྐྲུན་ཁང་།
འགྲེམས་སྤེལ། ཀན་སུའུ་མི་རིགས་དཔེ་སྐྲུན་ཁང་།
པར་འདེབས། ལན་གྲུ་ཞིན་ཧྭ་པར་ཁང་།
དེབ་ཚད། ཧོ་སྨིས889 × ཧོ་སྨིས 1 168 1/32
དཔར་ཤོག 5.875
ཡིག་གྲངས། ཁྲི 10 །
པར་ཐེངས། 2010ལོའི་ཟླ4པར་པར་གཞི་དང་པོ་བསྒྲིགས།
དཔར་ཐེངས། 2010ལོའི་ཟླ4པར་དཔར་ཐེངས་དང་པོ་དཔར།
དཔར་གྲངས། 12 000
དཔེ་རྟགས། ISBN 978-7-5421-1399=3
རིན་གོང༌། སྒོར 15. 00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
(ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ)



བཀག་པ་བ་བཀག་པ་རྣམ་
རྩོམ་སྒྲིག་འགན་འཁུར་པ། ཡེ་ཤེས་མཚོ་མོ། གཡུང་དྲུང་རིན་ཆེན།
མདུན་ཤོག་མཛེས་རིས་པ། མ་སྐྱིད་ཆེན།
IsBN 978-7-5421-1399-3
9787542113993I>
(ཛ) ཚེ དེ : 15.OO TU
